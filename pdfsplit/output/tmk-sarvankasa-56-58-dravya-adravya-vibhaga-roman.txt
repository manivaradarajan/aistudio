## Page 1

```devanagari
9
[tattvānāṃ vibhāgaḥ]
jaḍadravyasaraḥ
6. dravyādravyaprabhedānmitamubhayavidhaṃ tadvidastattvamāhuḥ
dravyaṃ dvedhā vibhaktaṃ jaḍamajaḍamiti prācyamavyaktakālau .

ityādiḥ . puṃstve = puruṣatve tattvena = niṣkṛṣṭatattattvasvarūpeṇa dṛṣṭe = avicālyatayā sākṣātkṛte sati
sthāṇutādiḥ = sthāṇutvādiviparītadharmaḥ punarapi na khalu prāṇitā = punaḥ kadāpi kathamapi nonmiṣet .
'prāṇitā' iti luṭ . ūrdhvatvādyākāraviśiṣṭaṃ kañcidarthaṃ dūrāt paśyataḥ sahajassaṃśayaḥ 'kimayaṃ sthāṇuḥ,
uta puruṣaḥ?' iti . samīpamupasarpya karacaraṇādikaṃ paśyataḥ 'ayaṃ puruṣa eve'ti niścayo jāyate . evaṃ
purovartini pratyakṣata eva puruṣatvaniścaye jāte, anantaraṃ tatra kathaṃ vā 'ayaṃ sthāṇuḥ' iti bhramo vā, 'ayaṃ
sthāṇurvā, puruṣo vā' iti saṃśayo vā bhavet . tadvadatrāpi niṣkarṣe jāte punassaṃśayādirna bhavedevetyarthaḥ ..

nanu sthāṇupuruṣādipratyayāḥ bāhyāḥ, laukikāśca . tatra samīpagamanādibhiḥ niścayassaṃpādayituṃ
kathañcicchakyaḥ . prakṛte jīvaparayāthātmyajñānaṃ tadvatsusaṃpādaṃ kathaṃ bhavet ? iti cet, satyam . kenoktaṃ susaṃpādaṃ
ātmatattvajñānamiti, yamadhikṛtyaivocyate 'śrutvāpyenaṃ veda na caiva kaścit' (gī.2-29) iti . athāpi
sarvathā'sādhyamiti na vadatyeva, 'kaściddhīraḥ pratyagātmānamaikṣat' (kaṭha.2-1-1) ityukteḥ . ito'pi spaṣṭaṃ
vadati – 'yamevaiṣa vṛṇute tena labhyaḥ' (kaṭha.1-2-23) iti . tādṛśānāṃ bhāgyavatāmastyevāvakāśa iti punarna
teṣāṃ saṃśayādiprasaktiḥ .. 5 ..

'uddeśo lakṣaṇaṃ parīkṣā ca' ityuktakrameṇa prathamamuddeśamāha - dravyetyādinā . nāmnā padārthasaṃkīrtanam
uddeśaḥ . tasya vibhāgapūrvakatvādvibhāgamāha - dravyetyādi . tadvidaḥ = tattvavidaḥ, tattvaṃ dravyādravyaprabhedāt
ubhayavidhaṃ mitaṃ = pramitam āhuḥ . tatra dravyaṃ jaḍam, ajaḍam iti dvedhā vibhaktam . tatra prācyam = ādyam

tattva (abādhitaṃ vastu)

dravyam
(avasthāśrayaḥ)

adravyam
(dravyāśritam)

jaḍam
(parata eva bhāsamānatvam)

ajaḍam
(svato bhāsamānatvam)

sattvam, rajaḥ, tamaḥ,
śabdaḥ, sparśaḥ, rūpam, '
rasaḥ, gandhaḥ, saṃyogaḥ, śaktiḥ

prakṛtiḥ kālaḥ

pratyak
(svasmai bhāsamānatvam)

parāk
(parasmā eva bhāsamānatvam)

jīvaḥ

īśvaraḥ nityavibhūtiḥ dharmabhūtajñānam
```

## Page 2

```devanagari
tattvamuktākalāpaḥ
10

antyaṃ pratyak parāk ca prathamamubhayadhā tatra jīveśabhedāt
nityā bhūtirmatiścetyaparamiha jaḍāmādimāṃ kecidāhuḥ .. 6 ..

jaḍadravyam avyaktakālau=avyaktam= prakṛtiḥ, kālaśca iti dvedhā vibhaktam . antyam =ajaḍaṃ dravyaṃm
pratyak parāk iti dvedhā vibhaktam . prathamam = pratyak dravyam jīveśabhedāt = jīvaḥ īśvaraḥ iti bhedāt
ubhayathā vibhaktam . aparaṃ = parāk dravyam nityā bhūtiḥ matiśceti = 'nityavibhūtiḥ' 'dharmabhūtajñānam iti
dvedhā vibhaktam . iha parāgviṣaye, kecit ekadeśinaḥ ādimām = 'nityā bhūtirmatiśce' tyatra ādimāṃ
nityavibhūtiṃ jaḍāmāhuḥ . vastutastu sā ajaḍaiva . etattattvaṃ svāvasare (nāyaka. 62) vistareṇa bhaviṣyati ..

nanu ko'yaṃ vibhāgaḥ 'dravyam, adravyam' iti . evaṃ sati 'ghaṭaḥ, ghaṭabhinnaśceti padārtho dvividhaḥ'
ityapi vibhaktuṃ śakyam . ato'kiñcitkaro'yaṃ vibhāgaḥ (sā.vi.) iti cet, sahasrasaṃvatsarebhyaḥ pūrvatanāṃ
sthitiṃ na jānannadhikṣipasi tvam . devena svayaṃ vṛtairapyācāryairebhirna nūtanaḥ kaścitsiddhāntaḥ pravartitaḥ, kintu
bhagavadrāmānujasiddhāntasyaiva sthūṇānikhanavatsthāpanaṃ kṛtam . bhagavadrāmānujairapi na nūtanassiddhāntaḥ prākāśi .
prācīnaṃ vṛttikāramatameva nāthamunyādisaṃmataṃ punaḥ sthāpitam . haitukaiḥ kila bauddhaiḥ, tadanuyāyibhiḥ nirviśeṣavādibhiśca
'vyāso hāsapadīkṛtaḥ parihṛtaḥ prācetasaścetasaḥ kṣiptaḥ keliśukaḥ śukassa ca mudhā bādhāya bodhāyanaḥ'
(yati.65) ityuktarītyā śrutismṛtītihāsapurāṇādayo granthāḥ bhagavadbhaktivardhakāḥ arthaśūnyāḥ kṛtāḥ .
saviśeṣavādasthāpanārthamevāgataṃ śārīrakasūtraprasthānamapi nirviśeṣaparaṃ vyākhyātam . paramātmanaḥ guṇavigraha-
vibhūtayo nirastāḥ . nirguṇatvāt stutirnaṣṭā, nirākāratvāt dhyānārcanādikaṃ gatam, nirviśeṣatvāt bhagavato
dayāvātsalyādikamutsāritam . ataḥ jagadeva mārgālābhāt digbhrāntaṃ yadābhūt, tadā nirviśeṣavādapratikoṭitayā
saviśeṣavādaḥ sudṛḍhaṃ sthāpanīyo'bhūt . etadarthameva śrībhāṣyamavatāritaṃ bhagavadrāmānujamunibhiḥ . śrībhāṣyasya
paramoddeśaḥ saviśeṣavādasthāpanameva . ata eva taiḥ svaniryāṇasamaye śrībhāṣyādhyayanādhyāpanameva svaśiṣyaiḥ
prathamakartavyatayā''diṣṭamiti tadīyacaritre prācīnaiḥ spaṣṭamudalekhi . evaṃ bhagavadrāmānujaissaviśeṣavādasthāpane'pi
tatsamanantarakāla eva nistulānāmapauruṣeyavāṇīnāṃ bauddhāgamānāṃ cāviśeṣameva paśyatā jñānavijñānabhedamajānatā
bauddhavāsanāvāsitacetasā kevalahaitukena khaṇḍanakāreṇa bhasmīkṛte sarvasmin, vedamārga evārthaśūnye sañjāte,
kevalaṃ śrībhāṣyapaṭhanena ko vā lābhaḥ syāt ! ataḥ prathamaṃ bhagavataḥ dayāvātsalyādikalyāṇaguṇeṣu, dhyānārcana-
praṇāmādyācāreṣu, bhagavaddivyamaṅgalamūrtiṣu ca yadi śraddhāpūrvikā matirāvaśyakī, tarhi 'brahma na nirviśeṣam, kintu
saviśeṣameva' iti brahmaṇaḥ saviśeṣatvavādaḥ prathamamāśrayaṇīyaḥ . viśeṣāśca brahmaṇi guṇavigrahavibhūtayaḥ. brahmaṇaḥ
saguṇatvena stutīnāmarthavattā, divyamaṅgalavigrahavattvena dhyānārcanapraṇāmādīnāmavakāśalābhaḥ, nānāvidhabhagavadvaibhavānāṃ
paricayena 'etāṃ vibhūtiṃ yogaṃ ca mama yo vetti tattvataḥ . so'vikampyena yogena yujyate nātra saṃśayaḥ' ..
(gī.10-7) ityuktakrameṇa bhaktiyogasya poṣaṇaṃ ca bhavati . etattrayamantarā sādhanādikaṃ kathaṃ bhavenmanujānām .
ataḥ brahmaṇassaviśeṣavāde śraddhā prathamamāstheyā . tadṛṣṭyā 'dravyam, dravyāśritaṃ cetyevaṃ tattvaṃ dvividham' iti
pradarśanārthamevaivaṃ vibhāgaḥ kṛtaḥ . evaṃ vibhāgena ko lābhaḥ? iti praśnasyottaraṃ svayamevādravyasarasyārambhe
```

## Page 3

```devanagari
11
[dravyādīnāṃ lakṣaṇāni]
jaḍadravyasaraḥ
7.
tatra dravyaṃ daśāvat prakṛtiriha guṇaissattvapūrvairupetā
kālo'bdādyākṛtissyādaṇuravagatimān jīva īśo'nya ātmā .

vakṣyatyācāryaḥ . evaṃ 'dravyam, guṇaśca' ityeva kuto na vibhaktamiti cet, guṇapadaṃ sāṅketikaṃ jātaṃ paṇḍi-
tānām . guṇaguṇinorabhedavādo'pi keṣāñcit . atassarvathā dravyapratikoṭibhūtatayā sarvasaṃgrahārthameva vibhāgaḥ
prādarśi . tatrādravyapadena nañtatpuruṣasthale'bhāvabodho na nyāyyaḥ, kintu bhāva eva vilakṣaṇaḥ kaścit tatra
vivakṣita iti sūcitam . ataśca dravyaṃ dravyāśritaṃ (guṇaḥ) ceti tattvaṃ dvividhamityarthaḥ . tena ca bahuṣu sthaleṣu
bahvīnāṃ samasyānāṃ parihāro bhavatīti tattatprakaraṇe vyaktīkriyate . ato'yaṃ vibhāgaḥ saviśeṣavādasūcaka-
tayā''ddhṛta iti nāvyāvartaka ityavadheyam . adhikamadravyasare ..

atredamavadheyam - pratyakparākpadayorarthe asti kaścidviśeṣaḥ etatsiddhānte . paramate pratyagātmā
*paramātmaiva . siddhānte tu jīveśvarabhedasya, jīvānāṃ parasparaṃ bhedasya ca satyatvāṅgīkārāt sarve'pyātmānaḥ
svasvadṛṣṭyā pratyagātmāna eva; parabuddhayā tu 'tvam' 'saḥ' ityapi vyavahārāt ātmā parāgapi bhavati .
ata evāhamartho jaḍājaḍamiśrita ityapi na . ayamartho'gre (jīva. 7) vistareṇa vicāryate . ata eva
'parāktvam' na jaḍatvaparyāyam. 'jaḍatvam' tu asvayaṃprakāśatvam . tacca svayaṃprakāśe ātmani anyadṛṣṭyāpi
kathaṃ syāt? ataḥ parata eva bhāsamānatvaṃ jaḍatvam . svato bhāsamānatvamajaḍatvam . svataḥ svasmai
bhāsamānatvaṃ pratyaktvam . parasmai svataḥ bhāsamānatvaṃ parāktvam, na tu parato bhāsamānatvam . athavā jaḍaparyāyaḥ
parākśabdaḥ anya eva, ajaḍasādhāraṇaḥ parākśabdaḥ anya eva . adhikaṃ jīvasare (7) bhaviṣyati .. 6 ..

uddiṣṭānāṃ lakṣaṇānyāha - tatretyādinā . tatra = uddiṣṭeṣu tattveṣu daśāvat dravyam . daśā nāma
avasthā . sā ca āgantukāpṛthaksiddhadharmaḥ . 'ghaṭavat bhūtalam' ityādau ghaṭādayo bhūtalasya dharmāḥ āgantukāḥ.
ataḥ ghaṭo'pyavasthā syādbhūtalasya . ghaṭo hi dravyam = avasthāvat, na tu avasthā. idaṃ tu avasthāyā lakṣaṇam,
na tvavasthāvataḥ . ataḥ tadvyāvṛttyartham apṛthaksiddheti viśeṣaṇam . bhūtalasya ghaṭādiḥ nāpṛthaksiddhadharmaḥ,
kintu pṛthaksiddhadharma iti tadvayāvṛttiḥ . āgantuketyanupādāne, ātmanaḥ nityatvādīnāṃ apṛthaksiddhadharmatvādati-
vyāptiḥ, ataḥ āgantuketi . ātmanaḥ nityatvaṃ sahajam, na tvāgantukam . ataḥ tadvyāvṛttiḥ . mṛdaḥ
ghaṭatvādidharmāḥ āgantukāḥ apṛthaksiddhāśca . tādṛśadharmavattvāt mṛdādīnāṃ dravyatvam . prakṛtermahadādirūpeṇa
pariṇāmāt, mahattvādayo dharmāḥ prakṛterāgantukāḥ apṛthaksiddhāśca . tādṛśadharmavattvātprakṛtau lakṣaṇasamanvayaḥ . evaṃ
kālasya kṣaṇadivasādyātmanā pariṇāmāt kṣaṇatvādidharmānādāya, nityavibhūteḥ kṣetrārāmādyātmanā pariṇāmāt,
dharmabhūtajñānasya ca sukhādirūpeṇa pariṇāmācca lakṣaṇasamanvayaḥ . jīvātmaparamātmanostu svarūpapariṇāmābhāve'pi
ghaṭādisaṃyogānāmāgantukatvādapṛthaksiddhatvācca tādṛśasaṃyogamādāya lakṣaṇasamanvayaḥ . nanu vibhoḥ paramātmano
ghaṭādisaṃyogasyāvarjanīyatvāt lakṣaṇasamanvaye'pi jīvasyāvibhutvāt ghaṭasaṃyogaḥ kathamiti cet, vāyvādi-
saṃyogamādāya lakṣaṇasamanvayasaṃbhavāt na doṣaḥ . evaṃ ṣaṇṇāmapi dravyāṇāṃ dravyatvaṃ jñeyam ..
bābūrāmācārya
bahudā 2 levaḍā, lu
navalaparāsī, nepā
```