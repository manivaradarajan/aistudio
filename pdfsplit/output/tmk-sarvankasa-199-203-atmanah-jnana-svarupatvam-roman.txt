==Start of OCR for page 1==
tattvamuktākalāpaḥ
152
[ātmanaḥ jñānasvarūpatvam]
75. jñānatvaṃ vakti puṃsaḥ śrutiriha na punarbuddhimātrasya puṃstvaṃ
pratyakṣādeḥ prakopādanugatakathane jñānamarthaprakāśaḥ.
noddhartuṃ śaknuyurmūḍhān na vā tyaktuṃ dayālavaḥ . rahasyaṃ kecideveha jānīyurbhāgyavaibhavāt ..
nāyaṃ labhyaḥ pravacanānmedhāmātreṇa vāpi saḥ . śataśaḥ śabdajālairvā tadīyavaraṇādvinā ..
sarvatarkavidūraṃ yat sarvaśabdāvaśaṃ ca yat . jñātvā tadātmatattvaṃ tu leśato'pi kṛtī bhavet ..
rdudarśamatigaṃbhīraṃ vedavedyaṃ parātparam . buddhā tadātmatattvaṃ tu namaskurmo yathāmati .. 4 ..
nanu 'eṣa hi draṣṭā straṣṭā śrotā ghrātā rasayitā mantā boddhā kartā vijñānātmā puruṣaḥ' (praśna.4-
9) iti lokasiddhadraṣṭṛtvādimataḥ jīvasya 'vijñānātmā' iti jñānasvarūpatvam ucyate . atastasya jñātṛtvaṃ
śrutiviruddhamiti śaṅkāṃ nirākaroti - jñānatvamityādinā . iha = etadviṣaye śrutiḥ = 'eṣa hi draṣṭā straṣṭā
śrotā ghrātā rasayitā mantā boddhā kartā vijñānātmā puruṣaḥ' ityādiśrutiḥ, puṃsaḥ = ātmanaḥ jñānatvam =
jñānasvarūpatvaṃ vakti, buddhimātrasya = jñānamātrasya jñānānāśrayasya puṃstvam=ātmatvam na punaḥ = na tu
vakti . tatra hetuḥ - pratyakṣādeḥ = pratyakṣaśrutisūtrādisakalapramāṇānām prakopāt = virodhaprasaṅgāt ..
ayamarthaḥ – loke tāvat 'ahaṃ jānāmi' 'jñānavānaham' ityādyabādhitānubhavasya darśanāt jñānāśrayatvam
ātmanaḥ avarjanīyam . 'ahaṃ jānāmi' ityanubhavasya 'nāhaṃ jānāmi' iti bādhaḥ kadāpi kasyāpi na hi
dṛśyate . nanu 'yenedaṃ sarvaṃ vijānāti taṃ kena vijānīyāt' (bṛ.4-4-14) iti śrutyā''tmano jñeyatvaṃ
niṣidhyate . 'ahaṃ jānāmi' ityanena tu jñeyatvamātmano loke pratyakṣasiddham . śāstrapratyakṣayorvirodhe śāstrasyaiva
balīyastvāt, jñānāśrayatvaṃ mithyeti cet, na hi tatrātmano jñeyatvaṃ niṣidhyate, kintu jñānāntarādhīnasiddhikatvameva
niṣidhyate . tena yathā ghaṭādīnāṃ jñānenaiva siddhiḥ, jaḍatvāt, na tathātmanaḥ siddhiḥ, tasya svatassiddhatvāditi
svaprakāśatvamucyate, anyathā tadvākyamarthaśūnyaṃ syāt . svaprakāśatve jñānāntaraviṣayatvaṃ kathaṃ syāditi cet,
svayaṃprakāśatvavedyatvayoḥ virodhābhāvastvagre (nāyaka.3) vistareṇa sādhyate . antataḥ ātmano jñeyatvābhāve
prameyatvamapi na syāt . prameyatvābhāve ca mithyātvameva syāt . kiñca prameyatvaṃ hi kevalānvayi . tatkathamātmano
vyāvarteta? yā ca śrutiruktā ātmanaḥ jñānarūpatve, sā ātmanaḥ jñānāśrayatvaṃ na pratiṣedhati . 'eṣa hi draṣṭā'
iti hi śrutiḥ lokaprasiddhamākāramanūdya, tasya jñānasvarūpatvaṃ vakti, na hi lokaprasiddhi niruṇaddhi . tatra
tātparyaṃ nāsti hīti cet, satyam, siddhasya punaḥ sādhanaṃ na hyapekṣyate . tāvatā siddhamapagacchatīti
nārthaḥ . ataḥ ātmā jñānasvarūpaḥ jñānāśrayaśceti lokānubhavaśrutyoḥ samanvaya eva ..
nanu jñānasvarūpasya sataḥ jñānāśrayatvaṃ kathaṃ yujyate? samānasvarūpayoḥ padārthayorāśrayāśrayibhāvaḥ na hi
dṛśyate . na hi rūpe rūpaṃ varteta, kintu dravye iti śaṅkāyāmāha - anugatetyādi . anugatakathane =
āśrayāśrayiṇorubhayorapi svaprakāśatvenobhayānugataṃ rūpaṃ yadi vaktavyam, tadā jñānam arthaprakāśaḥ = jñānaṃ nāma
==End of OCR for page 1==

==Start of OCR for page 2==
153
jīvasaraḥ
* svasyaivā''tmā tu siddhiṃ matiranubhavati svānyayossiddhibhāvaṃ
jñāturjāḍyaprasaṅgavyudasanaviṣayā jñānamātroktayo'pi ... 5 ..
kasyacidarthasya prakāśarūpatā . ayaṃ cānugatākāraḥ ubhayoḥ samāna ityupapādayati – svasyaivetyādinā .
ātmā tu svasyaiva siddhiṃ svayamanubhavati, na tu svabhinnavastuviṣayakaṃ bhavati . svānyayoḥ = svasya
svānyabāhyaviṣayāṇāṃ ca siddhibhāvam = siddhirūpatām = prakāśarūpatāṃ matiḥ = dharmabhūtaṃ jñānam anubhavati .
ata ubhayoḥ jñānapadavācyatvam ..
samānasvarūpayoḥ āśrayāśrayibhāvaḥ na bhavatītyapi, ātmanaḥ taddharmasya jñānasya ca sarvāśe sāmyābhāvā-
deva samāhitam . ātmā tu pratyak, jñānaṃ tu parāk . ubhayorapi prakāśarūpatā samānā . kenacidrūpeṇa sāmyamapi
āśrayāśrayibhāvavirodhīti tu na; prameyatvena sarveṣāmapi samānatvena dravyaguṇayorapyāśrayāśrayibhāvābhāvaprasaṅgāt .
kiñcidvaiṣamyaṃ tu prakṛte'pyuktameva . vastutaḥ ātmā tu na dhātvarthaḥ, siddharūpatvāt . kriyāvācino hi
dhātavaḥ . kriyā ca sarvamate'pi sādhyarūpā . ata eva jñādhātuprakṛtikajñānapadaṃ dharmabhūtajñānavāci, na tvātma-
vāci . ātmanastu vācakaṃ padam 'aham' ityeva . ata evātmano'hamarthatvamucyate . ayamartha upaniṣadyeva
spaṣṭaḥ . tathāhi – 'ātmaivedamagra āsītpuruṣavidhaḥ . so'nuvīkṣya nānyadātmano'paśyatso'hamasmītyagre
vyāharattato'haṃnāmābhavat' (bṛ.3-4-1) iti 'tasyopaniṣadahamiti' (bṛ.7-5-4) iti ca ahaṃpadamātmavāci
prathamaṃ padamiti kaṇṭhata evoktam . nanvatra 'puruṣavidhaḥ' ityabhidhānāt prajāpativācyasya virāḍūpasya
hiraṇyagarbhasyaivodgāraḥ, na tvātmana iti cet, satyam . hiraṇyagarbhaḥ khalu samaṣṭijīvaḥ . parantu tasyaiva
'ātmaivedamagra āsīt' ityupakramāt ātmana eva puruṣādipadavācyatvaṃ tattadvikāsāvasthābhedena . brahmakameva
nānā'bhavaditi 'tadātmānaṃ svayamakuruta' iti spaṣṭamupaniṣatsvabhidhānāt . saguṇanirguṇabhedakalpanādikaṃ
kalpanāmātramityanantarasare viśadīkriyate . 'aham' iti padameva, tadvācyasya pratyaktvam, ata eva
svaprakāśatvaṃ ca spaṣṭaṃ pradarśayati . ataśca jñādhātuprakṛtikajñānapadasyāpi svaprakāśavastuvācakatvāt 'ātmā
jñānasvarūpaḥ' iti kathyate . na tāvatā jñānapadaṃ dharmadharmisādhāraṇamiti bhramitavyam . ata eva
samānasvarūpayorāśrayāśrayibhāvānupapatternāvakāśaḥ . svaprakāśasya dharmajñānasya parāktvaṃ kathamityapi na śaṃkyam;
parasmai parato bhāsamānatvasyaiva jaḍatvāt . parasmai svato bhāsamānatvasyaiva prakṛtaparākpadārthatvāt . etattattvaṃ
tu pūrvameva (jaḍa.5) vivṛtam . punaḥ agre (ślo.6) bhaviṣyati . dravyayorapyubhayoḥ dharmadharmibhāvādiḥ
nyāyanaye'vayavāvayavinorivopapadyate . ataḥ ātmāpi svaprakāśaḥ, taddharmabhūtaṃ jñānamapi svaprakāśarūpameva . na
ca draṣṭṛtvādikamapi tatrocyate kileti bhramitavyam; 'eṣa hi' iti prasiddhasūcaka'hi' padena draṣṭṛtvādīnāṃ
lokasiddhānāmanuvādena tasya vijñānasvarūpatvapratipādanaparatvādasya vākyasya . draṣṭṛtvādikaṃ hīndriyādi-
prayuktam . na ca 'aprāpte śāstramarthavat' iti nyāyena, lokaprāpte'rthe śrutestātparyāsaṃbhavāt, draṣṭṛtvādīnāṃ
niṣedhasiddhiriti vācyam; anuvādo na hi niṣedharūpaḥ . draṣṭṛtvādau śrutiḥ na pramāṇam, kintu lokānubhava eveti
==End of OCR for page 2==

==Start of OCR for page 3==
tattvamuktākalāpaḥ
154
kathañcideva teṣāṃ niṣedhāsiddheḥ . 'anucchittidharmā' ityanena dharmabhūtajñānāsiddhiranupapadyeta . na ca 'eṣa hi'
iti tāvanmātramevānūdya, uttarasyaiva vidheyameveti vācyam; draṣṭṛtvādināmapi vidhāne, asminvākye'pi
siddheḥ . kiñca draṣṭṛtvādināmapi lokavagatatvena vidheyamevāstu . lokasiddhadraṣṭṛtvādivilakṣaṇamidaṃ draṣṭṛtvā-
dikamiti pakṣe, 'aprāpte śāstramarthavat' iti nyāyena bahūnāṃ vidhāne'pi na vākyabhedaprasaṅgaḥ . ata: lokaprasiddhaṃ
jñātṛrūpameva, tasya svaprakāśarūpatvamapyucyata iti jīvaḥ svayaṃprakāśarūpaḥ, jñānāśrayaśca . etādṛśā-
śrayāśrayibhāvasya loke kutrāpyadarśane śrutyā taduktyā sahaikavākyatā ..
nanu 'vijñānaghana eva' (bṛ.4-4-12) iti evakāreṇa vijñānātiriktākāraniṣedhāt, vijñātṛtva-
madhyamatvayo niṣidhyate kimityāha – jñāturityādi . jñānamātroktayo'pi=jñānamātrasvarūpaḥ ātmā itye-
tatpradarśikā vākyapaṅkti jñātuḥ=jñānāśrayasyaiva sata ātmanaḥ jāḍyaprasaṅgavyudasanaviṣayāḥ=kasmiṃści-
dapyaṃśe'pi=nityatvenaikasvarūpasyetyaṃśe'pi aprakāśarūpatā nāstīti pratipādanaparāḥ jñeyāḥ ..
evaṃ hi śrutiḥ 'sa yathā saindhavakhilya udake prāsta udakamevānuvilīyeta, na hāsyodgrahaṇāyeva
syāt, yato yatastvādadīta lavaṇamevaivaṃ vā ara idaṃ mahadbhūtamanantamapāraṃ vijñānaghana evetebhyo bhūtebhyassamutthāya
tānyevānuvinaśyati na pretya saṃjñāsti'(bṛ.4-4-12) iti 'sa yathā saindhavaghanaḥ anantaro'bāhyaḥ kṛtsno
rasaghana evaivaṃ vā are'yamātmā'nantaro'bāhyaḥ kṛtsnaḥ prajñānaghana eva' (bṛ.6-5-13) iti ca . saindhavaghanaḥ
lavaṇakhaṇḍaḥ . prakaraṇāntare saindhavakhilyaḥ iti . khilyaḥ=khilaḥ=ekadeśaḥ . etatpratikoṭiruddiṣṭam
akhilaḥ iti . lavaṇakhaṇḍanirmitaḥ pratimā khilya iti kecit . lavaṇasya rasamayatvapradarśanārthameva 'udake
prāsta' ityādikamuktam . eṣañca lavaṇakhaṇḍaḥ, 'asmin bhāge lavaṇaraso vartate, asmiṃstu bhāge nāsti'
iti yathā na katrāpi bhavati, kṛtsno'pi lavaṇakhaṇḍaḥ lavaṇarasamaya eva, evamevāsminnātmasvarūpe'pi,
ekadeśe'pi avijñānarūpatā=jaḍarūpatā nāstītyabhiprāyeṇa 'prajñānaghanaḥ' 'vijñānaghanaḥ' iti saindhavaghanavat
abhidhīyate . mūrto ghanaḥ (pā.sū.3-3-66) iti sūtram . mūrtiḥ ākāraḥ ityeṣātra vyākhyā . saṅghātaḥ .
rasastu guṇaḥ . tasyākārakalpanaṃ mūrtimān rasaḥ=saindhavaḥ . evaṃ jñānasyāpyākāro nāsti svataḥ . viṣayaireva
tasyākāro bhavati . ātmasvarūpaṃ tu niṣkriyam . ataḥ jñānasya svata ākāro nāsti tatkalpanayā
vijñānaghana iti . na tena vijñānasya dravyatvacchedaḥ siddhyati . viśeṣaṇaiḥ svasvarūpadāḍhyakarairapi evaṃ sarvatra
vyavacchidyeta . na hi saindhave lavaṇaṃ rūpādirevakāreṇa vyavacchidyate . 'anantarobāhyaḥ' ityādiśabdai-
rapyayamarthaḥ siddhyati ..
tatra 'anantaraḥ' 'abāhyaḥ' iti vyatirekanirdeśaḥ . vastutaḥ āntaraṃ rūpam=svarūpam, bāhyaṃ
rūpam=dharmaḥ . svarūpataḥ, dharmataścetyarthaḥ . etena ajaḍatvātmano dharmo api ajaḍā eveti phalitatvādi-
dharmāṇāmapi tathātvaṃ svayaṃprakāśatvamapi siddham . ajaḍe ātmani jaḍadharmeṇa satve, ahamartho jaḍājaḍarūpaḥ
syāt . na hi dharmaśūnyaṃ dharmavadbhavati iti vaktuṃ śakyam, yato nirdharmakavastumātrapratītiḥ 'idamidamiti hi
sarvā pratītirupajāyate' ityādinā bhagavadbhāṣyakāraireva nirastā . 'yuṣmadasmatpratyayagocarayoḥ' ityādinā ahaṃṃpratītau ca
==End of OCR for page 3==

==Start of OCR for page 4==
155
jīvasaraḥ
jaḍājaḍaviṣayakatvasya paraiḥ pratipāditasya 'ahaṃpratyayasiddho hyasmadarthaḥ . yuṣmatpratyayaviṣayo yuṣmadarthaḥ .
tatrāhaṃ jānāmi iti siddho jñātā yuṣmadartha iti vacanam 'jananī me vandhyā' itivadvyāhatārthakam' ityādinā
śrībhāṣyakāraiḥ spaṣṭaṃ nirākaraṇācca ātmadharmā api svaprakāśā eva ..
nanu yadyātmadharmā api svaprakāśāḥ, tarhi muktāvivādyāpi sarvadharmaviśiṣṭasya dharmiṇo bhānāpattyā
muktisaṃsārayoraviśeṣaprasaṅgaḥ . na cāyamākṣepaḥ dharmibhāsyatvapakṣe'pi samānaḥ, dharmiṇaḥ svayaṃprakāśatvena,
nirdharmakavastubhānāsaṃbhavenātmadharmāṇāṃ dharmiṇaiva bhānāditi śaṅkayam; sāmagrīsadbhāvamātreṇa bhānanirbandhāsaṃbhavāt .
bhānasya vastusvarūpādhīnatvāt . anyathā gurutvādīnāmapi pratyakṣe bhānaprasaṅgaḥ iti cet; etatsamādhānaṃ
prakṛte'pi samānam . karmabaddhasya sarvadharmaviśiṣṭasyaiva dharmiṇo kārtsnyena bhānasyāsaṃbhavāt . yadbhāsate, tatkathaṃ
bhāsata ityeva vicārāt . ātmagatānukūlyaprātikūlyādeḥ pittopahatasya payomādhuryābhānavat, karmaṇā kārtsnyenā-
bhānasya, leśato bhānasya ca phalabalena kalpanīyatvāt . evamātmasvarūpabhāna eva saṃsāramuktyavasthayo-
vaiṣamyasyāvaśyakatve, dharmāṇāṃ svaprakāśatve saṃsāramokṣāvasthayoraviśeṣāpādanaṃ kaimutikanyāyenaiva samāhitam .
'anantaro'bāhyaḥ' iti sarvāṃśasyāpi jñānarūpatāyāḥ śrutyā kaṇṭhata evābhihitatvācca . evaṃ pramāṇānurodhena
viṣayanirṇaye vaijñānike sati, vacanavirodhādikaṃ lekhakapramādāt, vaibhavataḥ, audāsīnyāt, śiṣyabuddhi parīkṣārtha-
tvādibhirvā samādheyam . pramāṇādhīnā athavā vijñānādhīnā hi prameyasiddhiḥ, na tu granthapaṅkayadhīneti
mantavyam . jñānarūpasya sataḥ jñānāśrayatvaṃ ca dīpadṛṣṭāntena sādhyate . dīpaśabdārthaśca pūrvasminneva sare
(ślo.56) vistareṇa nirūpitaḥ . ataḥ ātmā na jñānamātrasvarūpaḥ, api tu jñānāśrayo'pi ..
nanu siddhānte ātmanaḥ aṇuparimāṇasya sahajatvāṅgīkārāt, parimāṇakalpanābhāvāt kathamucyate
'vijñānaghanaḥ' iti kalpitākāranirdeśa itīti cet; ātmano hyaṇutvaṃ na pṛthivīparamāṇugataparimāṇatulyam,
pṛthivyāḥ ghanībhūtapadārthatvena mūrtarūpatvāt, ātmano'tādṛśatvāt . pṛthivīparamāṇvapekṣayā jalaparamāṇuḥ
mṛdulaḥ . tejaḥparamāṇustu tato'pi vilakṣaṇaḥ. vāyuparamāṇustu tato'pi vilakṣaṇaḥ . ākāśaparamāṇustu
sparśasyāpyabhāvāt atyantavilakṣaṇaḥ, asmadbuddhayā durjñānaśca . atraivaitādṛśatve, tanmātrādīnāṃ parimāṇaḥ kiyān
durjñāno bhavet? evaṃsthite pañcaviṃśasyāprākṛtasya jīvasya parimāṇaḥ pṛthivīparamāṇuparimāṇavatkathaṃ bhavet?
ato'smadbuddhiśabdādyagocara eveti durjñānaḥ tatparimāṇo'vagantavyaḥ . etadṛṣṭyā jīvaparimāṇasyā-
smatsthūlabuddhikalpitatvāt 'vijñānaghanaḥ' iti nirdeśo yujyata eva ..
vastutastu – paramāṇu-paramamahatparimāṇaviṣayo'tigahanaḥ . loke parimāṇavyavahārassarvo'pi
madhyamaparimāṇaviṣayaka evetyavadheyam . adhikamadravyasare (ślo.45-50) ..
kiñca pañcabhūteṣu pṛthivyekaiva svato mūrtimatī . jalatejasoścākṣuṣatve'pi na hi nirdiṣṭaḥ kaścanākāra-
stayoḥ . nadīkāsārasamudrādīnāmākāraḥ pṛthivyupādhimūlaka eva . kuṃbhajalam, śarāvajalam ityādāvidaṃ
spaṣṭam . bhautikasya tejasastu dārvādyupādhirahitasya cākṣuṣatvameva hi durvacam . 'agnerūrdhvajvalanam'
==End of OCR for page 4==

==Start of OCR for page 5==
tattvamuktākalāpaḥ
156
[ātmanaḥ svaprakāśatvam]
76. ātmā svenaiva siddhyatyahamiti nigamairyat svayaṃjyotiruktaḥ
svāpe'pyasya svasiddhāvaśayiṣi sukhamityakṣatā pratyabhijñā .
ityādikamapi dārvādyupādhibhirdṛśyatvaprāptyanantarameva . atassarveṣāṃ mūrtidātrī bhūtadhātryeva . evaṃ sati jīvasya
pṛthivīparamāṇvādinidarśanena mūrtikalpanaṃ kathaṃ yujyeta? nanu 'aṅguṣṭhamātro ravitulyarūpaḥ' (śve. 5-8) 'aṅguṣṭha-
mātraṃ puruṣaṃ niścakarṣa yamo balāt' (bha.bhā.) ityādau jīvasyāṅguṣṭhapramitatvamucyate kila . etatkathamiti
cet ? samyak pṛṣṭamāyuṣmatā . tarhāṇuparimāṇatvaṃ kathamanena siddhyatīti tvayaiva vaktavyam . adhikaṃ
tvadhyātmaṃm ..
jijñāsayaiva pṛcchāma iti cet, śṛṇu sādaram . etādṛśavicārastu rahasyeva na saṃśayaḥ ..
adhyātmaśāstraṃ gahanamatyantamavadhāraya . tyajyatāṃ vāgvilasitaṃ, dayāṃ varṣatu mādhavaḥ ..
tāvattu sahyatāṃ sarvaṃ sarvaṃ samyagbhavet dhruvam . vinītānāṃ kilādhyātmaśāstraṃ vaśyaṃ bhavet kramāt ..
kiñca pūrva (ślo.4) dharmabhūtajñānaviśiṣṭajīvasvarūpaviṣaye atyantagahanatāyā abhidhānāt, dharmabhūta-
jñānasya ca muktau vibhutve'pi saṃsārāvasthāyāṃ tasya saṃkocavikāsaśālinaḥ vyavasthitaparimāṇasya durjeyatvādapi,
tadviśiṣṭasya jīvasya mūrtikalpanamāvaśyakam . ata evātrāpi 'etebhyo bhūtebhyassamutthāya' iti śrutam .
'saṃsāryātmanaḥ sarvabhūtamayatvaśruteḥ' (4-2-5) iti śrībhāṣyamapyavadheyam ..
ito'pyatyantasūkṣme'rthe jijñāsā yadi te bhavet . anveṣaya mahātmānaṃ jñānavijñānaśevadhim ..
buddhyatīteṣu tattveṣu vṛthā śabdavivardhanam . tyaktvā tu smaryatāṃ kṛṣṇaḥ jñānavijñānadassadā .. 5 ..
'svasyaivātmā tu siddhimanubhavati' iti katham? 'sukhaduḥkhajñānānyātmano liṅgam' (gau.sū.1-1-
12) iti kila sukhaduḥkhajñānādyāśrayatayātmānumānaṃ vakti nyāyasūtram ? svatassiddhatve tasya 'nigamamitaḥ'
iti vā anupadaṃ kathamuktiḥ? ityādiśaṅkāṃ vārayati - ātmetyādinā . yat = yasmāt nigamaiḥ = 'atrāyaṃ
puruṣaḥ svayaṃjyotirbhavati' (bṛ.6-3-9), 'hṛdyantaryotiḥ puruṣaḥ' (bṛ.6-3-7), 'yenedaṃ sarvaṃ vijānāti taṃ
kena vijānīyāt' (bṛ.4-4-14) ityādiśrutibhiḥ ātmā svayaṃjyotiḥ = svaprakāśaḥ uktaḥ, ataḥ ātmā
'aham' iti svenaiva siddhyati = ahamityanubhavaviṣayatayā ātmā sarveṣāṃ svataḥ siddho bhavati . sarveṣāṃ
svasvātmanaḥ svatassiddhatve'pi parātmanaḥ tathātvābhāvāt, pramāṇāntarāpekṣāpyastīti śrutivedyatvamapyucyate .
siddhānte svaprakāśasyāpi pramāṇāntaraviṣayatve virodho nāsti . 'kena pramāṇena vastunaḥ siddhiḥ' iti
vastusādhakapramāṇapraśnaḥ anyaḥ, pramāṇāviṣayatvavicāraḥ anyaḥ . ātmā yadyapi svata eva siddhyati, athāpi
parātmanaḥ . svadṛṣṭyā svatassiddhatvābhāvāt śāstravedyo'pi bhavatītyāśayaḥ ..
athavā 'aham' ityanubhavasya sarvairaṅgīkāre'pi, vaiśeṣikādibhiḥ ātmanaḥ svaprakāśatvānaṅgīkārāt,
mādhyamikaiḥ 'na hyaṅgulyagramātmānaṃ spṛśati' iti nyāyena svasmin svasya viṣayatvasya viruddhatayā svaprakāśa-
==End of OCR for page 5==