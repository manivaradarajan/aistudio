==Start of OCR for page 1==
aṃtrāsyevācārya vayeśya nyāyāsana
tattvamuktākalāpaḥ
dhārāṇuvibhukramāt. niraṃśasyāpi ghaṭate
420 prādeśikāvikāritā, 6
[ekasyaiva nimittopādānatve] duṭavyā
171. kartopādānameva svasukhamukhaguṇe svaprayatnaprasūte
saṃyogaṃ svasya mūrteḥ svayamupajanayannīśvaro'pyevamiṣṭaḥ .
brahmaṇaḥ sthūlāvasthāprāptau viśeṣaṇayorviśeṣyasya ca tattatsvarūpānuguṇo'nyathābhāvo'nivārya ityupādānam,
kāryānukūlasaṅkalpavattvānnimittaṃ cetyabhinnanimittopādānam brahmeti na kiñcidapahīnam ..
nanvastvidaṃ sarvam . 'abhinnanimittopādāna' padasya vigraho'bhidhīyatām ! ko'yaṃ bāliśaḥ
praśnaḥ ! śabdastu saṃpratipannaḥ . ucyatāṃ yathāsaṃbhavaṃ vigrahaḥ . śrūyatām- 'nānāvyākaraṇābhijñabahuvidvatparigrahe .
śabdāsādhutvamāhurye śābdikāṃstānna manmahe ..' (ta.ṭī.) iti siṃhagarjanam .. 25 ..
nanvekameva vastūpādānaṃ nimittaṃ ca kathaṃ bhavet ? tayorvirodhāt . dṛśyate kila daṇḍādirghaṭaṃ prati
nimittamapi, svagatarūpādikaṃ pratyupādānamapīti cet, bhostārkika ! āśayānabhijñastvam . ekavastunirūpitamupā-
dānam, nimittaṃ caikameva kathaṃ bhavedityeva praśna ityatrottaramāha - kartetyādi . cetanaḥ kaścit svaprayatnaprasūte =
svīyaprayatnenaiva sādhite svasukhamukhaguṇe = svīyasukhādirūpaguṇe upādānameva = upādānakāraṇaṃ bhavatyeva .
yadyapi śāstraṃ vakti 'aprārthitāni duḥkhāni yathaivāyānti dehinām. sukhānyapi tathā manye, dainyamatrātiricyate..'
iti, athāpyatyantataḥ bhojanādijanye sukhe bhojanādeḥ prayatnādhīnatvāt cetanasya tatra nimittatvamasti . eta-
darthameva 'svaprayatnaprasūte' iti sukhāderviśeṣaṇam . tathā ca sukhādikaṃ pratyātmana evopādānatvaṃ nimittatvaṃ
caikasyaiva bhavatīti na virodhaḥ . nanu idaṃ tu jīvasya . paramātmanaḥ sraṣṭṛtvasya saṃkalpamātrādhīnatvena prayatnā-
dhīnatvābhāvādīśvarasya kathamubhayasaṃbhava ityatrāha - saṃyogamityādi . īśvaro'pi = paramātmāpi mūrteḥ = mūrtapadārthe-
ssākam; naiyyāyikairvibhudvayasaṃyogānaṅgīkārāt 'mūrteḥ' ityuktam . saṃyogam svayamupajanayan = svayameva
svasaṃkalpenotpādayan evam = ekasminneva kārye upādānaṃ nimittaṃ ca iṣṭaḥ = teṣāmapi saṃmataḥ . ghaṭādikāryaṃ
yadā nūtanatayotpadyate, tadā tena ghaṭena saheśvarasya saṃyogo'nivāryaḥ, īśvarasya vibhutvāt, sarvamūrtadravyasaṃyogasyaiva
vibhutvāt . tatreśvarasya saṃyogaṃ prati upādānatvamasti . evaṃ kāryasāmānyaṃ pratīśvarasya nimittakāraṇatvamapyastīti
na virodhaḥ . paramātmana ānandādernityatvena janyatvābhāvāt, tatparityajya saṃyogagrahaṇam .. চারদিন
nanu jīvasya sukhādikaṃ tadīyadharmabhūtajñānasyāvasthāviśeṣaḥ . dharmabhūtajñānaṃ tu nityameva . evañca -
'svaprayatnaprasūte' iti sukhādeḥ kathaṃ viśeṣaṇam ? na cāvasthāviśeṣāveva jīvadharmabhūtajñānasyotpattivināśāviti
vācyam; evamapi taddharmabhūtasya svarūpato nityatvāṅgīkāreṇotpattivināśavyavahārasya gauṇatvāvaśyaṃbhāvāt .
yadi ca kāladeśaviṣayādibhedaviśiṣṭarūpeṇotpattivināśau samarthyatām, tarhi īśvarajñānāderapi tādṛśavyavahāra
āvaśyakaḥ . svabhaktasya duḥkhaṃ dṛṣṭvā bhagavānapyanutapati . 'vyasaneṣu manuṣyāṇāṃ bhṛśaṃ bhavati duḥkhitaḥ'
ityādivacanāt . na ca tadvacanamanyathā vyākhyātaṃ pūrva bhavataiveti vācyam; bhāvānabhijño bhavān . jīvaduḥkhajātīyaṃ
duḥkhaṃ paramātmano nāstītyetāvanmātraṃ tatra nyarūpi, na tu dayākhyaguṇa eva nirākāri . evañcaitādṛśadayāyā
==End of OCR for page 1==

==Start of OCR for page 2==
tataḥ nimittakāraṇasya upādānānyatamatvābhāvāt;
421
nāyakasaraḥ
tata
sarvopādānabhāvaḥ svata iha ghaṭate sarvakartaryamuṣmin
sarvaśrutyaikarasyapraṇayibhirucitaṃ dvāramatrābhyupetam .. 26 ..
nūtanatayaivotpattyā viśiṣṭaveṣeṇotpattyādikaṃ paramātmaguṇānāmapyāvaśyakam . evameva ‘utsaveṣu ca sarveṣu piteva
parituṣyati' ityādinā santoṣāderapyutpattirāvaśyakīti ko viśeṣaḥ ? ayi bhoḥ ! purāṇaprakriyeyam . vayaṃ tu
śāstracarcāmatra kurma iti cet; bhoḥ śāstrajñavarya ! kamevaṃ vañcayasi ? parabrahmaṇo'pi hi nigrahānugraha-
saṅkalpānāmutpattivināśāvāvaśyakau . ato viśiṣṭarūpeṇotpattivināśau paramātmadharmabhūtajñānasyāpi vartete iti
ko viśeṣaḥ? evaṃ sati saṃyogaparyantānudhāvanakleśaḥ kuta iti cet; satyam . athāpi jīvadharmabhūtajñānasya
suṣuptimaraṇādiṣvasatkalpatvāṅgīkārāt, anantaraṃ nūtanatayā viṣayiṇo jñānasyaiva vikāsācca, jīvadharmabhūtajñāna-
nityatvasya śāstraikagamyatvāttasyotpattivināśau lokatassiddhau . paramātmanastu sarvaṃ śāstraikagamyamiti
atyantavailakṣaṇyasattvāt, kasyāñcidapyavasthāyāṃ taddharmabhūtajñānasyāsatkalpatvābhāvāt, sadā tadīyaṃ jñānaṃ
saṃkocavikāsarahitameva . viṣayasaṃbandhastu tasya tadā tadā''gantukaḥ . ataḥ tatparityajya laukikayuktisiddhaṃ
tārkikasaṃmataṃ saṃyogamādāyopapādanaṃ kṛtamityavagantavyam ..
nanvevaṃ saṃyogādirūpakārye paramātmano nimittopādānatve'pi saṃyogasyādravyatvena tatsaṃbhave'pi,
dravyarūpajagannirūpitaṃ tat kathamityatrāha - sarvetyādi . iha = etadvicāre sarvakartari = sarvajagatkāraṇe
amuṣmin = paramātmani sarvopādānabhāvaḥ = sarvajagannirūpitamupādānatvamapi tataḥ = sarvajagatkāraṇatvādeva
ghaṭate = yujyate . 'yato vā imāni bhūtāni jāyante .... yatprayantyabhisaṃviśanti' iti jagatsṛṣṭisthitilayā-
dhāratvaśrutyā nimittatvena sahopādānatvamapi siddhyati; upādānatvamantarā layādhāratvasyāsaṃbhavāt . ata eva
'ātmakṛteḥ' 'pariṇāmāt' (bra.sū.1-2-26,27) iti sūtre api saṃgacchete . ātmana eva jagadrūpeṇa
karaṇasya cābhidhānāt . nanvevaṃ tarhi acidvadeva svarūpapariṇāme tataścācidvadeva sāvadyatvāpattirityatrāha -
sarvetyādi . evaṃ brahmaṇa upādānatve'pi sarvaśrutyaikarasyapraṇayibhiḥ = sarvavidhaśrutīnāmaikakaṇṭhyapratipādana-
parairasmābhiḥ atra = asminnupādānatve dvāram = madhyavarti kiñcidvastu cetanācetanarūpam abhyupetam = aṅgī-
kṛtam . anyathā brahmaṇassākṣājjagadrūpatve jaḍatvādiprasaṅgaḥ . ata ete sthūlapariṇāmāḥ paramātmaśarīrabhūta-
cetanācetanadvārakāḥ . paramātmanastu antaryāmitvena pariṇāma iti 'pariṇāmāt' ityādisūtrasaṅgatiḥ . atraiva
vivartavādasyāvasara iti pūrvameva pradarśitam ..
atreyaṃ samasyā vaidikānām pūrvaṃ (jīva. 4) vistareṇa pratipāditāpi viṣayasya gahanatvāt punarapi
pratipādyate – etajjagatsvarūpam, tanmūlakāraṇam, tatrāsmākaṃ sthānasaṃbandhādikaṃ ca jñātuṃ pravṛttā ṛṣayaḥ tapaḥ-
prabhāvāt jaganmūlamapaśyan, yaddarśanena sarvamapi jñātamabhūt . tadidamucyate 'kiṃ kāraṇaṃ brahma kutaḥ sma jātā
jīvāma kena kva ca saṃpratiṣṭhā . adhiṣṭhitāḥ kena sukhetareṣu vartāmahe brahmavido vyavasthām ..' (śve.1-1) 'te
dhyānayogānugatā apaśyan devātmaśaktiṃ svaguṇairnigūḍhām' (śve. 1-3) 'kasminnu bhagavo vijñāte sarvamidaṃ vijñātaṃ
bhavati' (muṃ.1-1-1) 'tapaḥprabhāvāddevaprasādācca brahma ha śvetāśvataro'tha vidvān' (śve. 6-21) evamebhi-
==End of OCR for page 2==

==Start of OCR for page 3==
tattvamuktākalāpaḥ
422
brahmarṣibhirāviṣkṛtā vedā evaiteṣāṃ tattvaṃ jijñāsamānānāmitareṣāñca divyaṃ cakṣurucyate . evamebhirāvirbhāvitā
vedā naikavidhā abhūvan, teṣāṃ prakṛtivaicitryāt tapaśśaktyādivaicitryācca . teṣu 'ahaṃ brahmāsmi' (bṛ.3-4-10)
'ayamātmā brahma' (bṛ.6-4-5) 'tattvamasi' (chāṃ.6-8-7) 'sarvakhalvidaṃ brahma' (1-14-1) ityādīni
kānicidvākyāni jagadbrahmaṇorabhedaṃ vadanti . kānicana vākyāni 'dvāsuparṇau sayujau sakhāyau' (mu.3-1-1,
śve.4-6) 'jñājñau dvāvajāvīśānīśau' (śve.1-9) 'chāyātapau brahmavido vadanti' (ka.1-3-1) 'yato vā imāni
bhūtāni jāyante' (tai.bhṛ.1) ityādīni bhedaṃ pratipādayanti . evaṃ sarveṣāṃ vedatve samāne'pi, parasparaviruddhārthakatvāt
kasya grahaṇam ? kasya tyāgaḥ? ubhayorapi vedatve'nyataratyāgo vā katham? ityevātra vaidikānāṃ samasyā ..
anyataratyāgo nāstyeva, vaidikānāṃ vedavākyatyāgasyāyuktatvāt . kintu jīvabrahmaṇorbhedasya prasiddha-
tvāt, 'paramaṃ sāmyamupaiti' iti śruteśca rājapurohitasyaiśvaryādivaibhavaṃ dṛṣṭvā janāḥ 'ayameva rājā saṃvṛttaḥ' iti
yathā vyapadiśeyuḥ, evameva 'ayamātmā brahma' ityādyabhedavyapadeśo vaibhavādhikyasādṛśyādimūlaka iti
tārkikāḥ, tadanuyāyino navyavedāntinaśca . na ca bhedasya lokata eva siddhatvāttadarthaṃ śāstrāpekṣā vyartheti
vācyam; lokasiddhabheda aupadhikaḥ syāt, ajñānakṛtaḥ syādvā . tadapekṣayā vilakṣaṇasya svarūpaprayuktasya
bhedasya jñānaṃ na hi lokato bhavet . jñānāvasthāyāmapi bhedo vartata evetyato'styevāvaśyakatā śāstrasyeti
kevalabhedavādino navyavedāntinaḥ . evañcābhedavākyānyarthavādatulyānītyeṣāmāśayaḥ ..
P
etatpakṣe'bhedavākyānāmarthavādatulyatvena svārthe prāmāṇyābhāvaḥ spaṣṭaḥ . alaukikasya svarūpato
bhedasya pratipādanaparāṇi bhedavākyānītyapi na yuktam, 'yatra hi dvaitamiva bhavati, taditara itaraṃ paśyati.....yatra
tvasya sarvamātmaivābhūt tatkena kaṃ paśyet' (bṛ.4-4-1) iti khalvantimasthitiruktā . itaratsarvamavaramukti-
viṣayam . bhedo'pyavaramuktau syātkāmam . tadṛṣṭyā bhedavākyāni pravṛttāni santu kāmam ! śrutīnāṃ paryavasāna-
bhūmistvabheda eva . bhedastu tāvatparyantaṃ kevalaṃ vyāvahārikaḥ . ata eva bhedavākyāni sarvāṇi
vyāvahārikārthapratipādanaparāṇi, ata evābhedavākyaśeṣabhūtāni, na svatantrāṇi . tasmādabheda eva mukhyaḥ, bhedastu
māyākalpitaḥ . yadyabhedastarhi jīvagatebhyo doṣebhyo brahmaṇassaṃrakṣaṇaṃ kathamiti cet, are mugdha ! atyalpo'yaṃ
viṣayaḥ . doṣāṇāṃ mithyātvāt na kiñcidbhayamityabhedavādino brahmavivartavādinaśśāṅkarā manvate ..
paraṃ tvasminnapi pakṣe bhedavākyānāṃ svārthe prāmāṇyānaṅgīkārādasvārasyaṃ durvārameva . ato bhedābheda-
yoravirodhādubhayamapi samaṃ pramāṇamiti bhedābhedavādinaḥ . kiñca yadi bhedamātram, tarhābhedaśrutayo vyākupyeyuḥ .
yadyabhedamātram, tarhi jīvabrahmaṇorabhedāt jīvagatāḥ doṣāstadabhinne brahmaṇyapi prasajyeran . teṣāṃ mithyātva-
vādastvanubhavaviruddhaḥ . bhedābhedavāde tu bhedasattvāddoṣebhyo brahmaṇo rakṣaṇaṃ sulabham . sarvaśrutisamanvayaśca . santi
kila bahavo guṇaguṇinorbhedābhedavādinaḥ . ata eva bhedābhedavādināṃ samūha eva mahān dārśanikeṣu ..
evaṃ kiṃkartavyatāmūḍhānāṃ mumukṣūṇāmupakārāyaivaiṣāṃ samanvayapradarśanāya vividhanyāyagarbha vedāntaśāstraṃ
praṇināya paramakāruṇiko bhagavān bādarāyaṇaḥ - 'athāto brahmajijñāsā' (bra.sū. 1-1-1) ityādinā . tatra
==End of OCR for page 3==

==Start of OCR for page 4==
rāmānujasammanovādaḥ kaḥ ?
423
nāyakasaraḥ
'ahaṃ brahmāsmi' (bṛ.3-4-10) ityādivyapadeśakāraṇāni vicāryante . tatrendraprāṇādhikaraṇe indraḥ svadāse
pratardane prasannaḥ, 'varaṃ vṛṇu, dāsyāmi' ityapṛcchat . pratardanastu 'nāhaṃ mama hitaṃ jānāmi . mahyaṃ sarvottamaṃ hitaṃ
yadbhavet, tat tvameva jñātvā dehi' ityavadat . tena tuṣṭa indraḥ brahmopāsanāyā eva hitatamatvāt
'brahmopāssva' iti vaktavye 'māmupāssva' ityavadat . kathaṃ evaṃ vakti saḥ? iti praśnasyottaramucyate
'śāstradṛṣṭyā tūpadeśo vāmadevavat' (bra.sū.1-1-31) iti . atra śāstradṛṣṭirnāmātmano brahmābhedadṛṣṭiḥ .
ātmano brahmaṇaścābhedaṃ paśyanto maharṣayo vāmadevādaya evamevāvadan 'ahaṃ brahmāsmi' (bṛ.3-4-10) iti .
ata indro'pi tādṛśadṛṣṭyaiva 'māmupāssva' ityavadadityāhuḥ . eṣu triṣveva pakṣeṣu sarve'pi vādā anta-
rbhavanti . leśaleśataḥ dṛśyamānaṃ vailakṣaṇyamantataśśabdamātre paryavasyatītyavagantavyam ..
bhedavādaḥ, abhedavādaḥ, bhedābhedavāda iti vādatrayāpekṣayānyaḥ ko vā vādo bhavitumarhati -
'āvāpodvāpataḥ syuḥ' (jaḍa.5) ityuktanyāyena ? sarvaśrutisamanvayavādinaḥ bhagavadrāmānujācāryāstu
triṣvapyeṣu pakṣeṣu nyūnatāmevaṃ paryaśīlayat . bhedavāde'bhedavākyānām, abhedavāde bhedavākyānāñca svārthe
tātparyābhāvastaistairevāṅgīkṛtaḥ . bhedābhedau tu parasparaviruddhau tejastimire iva . kevalābhedavāde bhedavākyānāṃ
na svārthatyāgaḥ, kintu abhedasya bhedapūrvakatvāvaśyakatvāttasyāpyabheda eva paryavasānamityādikaṃ vāḍḍāturyamātram,
bhedasyāpyabhedapūrvakatvāvaśyakatvāt . ubhayoḥ parasparaniṣedhātmakatvāt . 'advaitaṃ paramārtho hi dvaitaṃ tadbheda
ucyate' (māṃ.kā.3-18) iti tatkūṭasthavacanam . kiñca indrasya 'māmupāssva' ityuktiḥ kathamiti praśne,
'vedānte jīvasyaiva brahmatvābhidhānāttathokti' rityuktiḥ, andhasya jātyandhena mārgadarśanāyate. kiñca jīvabrahmaṇo-
rabhede'pi jīvasyopāsyatvaṃ ko vā vivekī brūyāt ? pratyutāsminneva vedāntaśāstre pūrvam 'bhedavyapadeśāt'
(bra.sū.1-1-18) 'bhedavyapadeśāccānyaḥ' (bra.sū.1-1-22) iti sūtrābhyāṃ bhedasyaiva pratipādane satyapyabhedena
'māmupāssva' iti vyapadeśaḥ kathamiti praśne, abhedaṃ niścayīkṛtya tathā vyapadeśaḥ kathaṃ vā saṃgaccheta?
vedāntaśāstraṃ nāmopaniṣadaḥ, na tu brahmasūtrāṇītyādikamāgrahamātram; upaniṣadāmarthanirṇayārthaṃ khalu pravṛttaṃ brahma-
mīmāṃsāśāstram . nanu ‘vedaśāstrāvirodhinā' ityādau vedānāmapi śāstratvāt, upaniṣadāṃ vedatvānapāyāt, tā
eva śāstrapadavācyā iti cet; upaniṣatsvevamabhedavyavahāraḥ kathamiti praśne, śāstrapadasyopaniṣatparatvavarṇane'-
nyonyāśrayassyāt . na ca 'tadananyatvam' (bra.sū.2-1-15) ityādinā jīvabrahmaṇorabhedasamarthanaṃ dṛśyata eva
vedāntaśāstra iti vācyam, samanantarasminnevādhikaraṇe 'adhikaṃ tu bhedanirdeśāt' (bra.sū.2-1-22) 'aśmā-
divacca tadnupapattiḥ' (bra.sū. 2-1-23) iti sūtrābhyāṃ tadviparītamabhidhānāt, etadadhikaraṇasyottaratvena prabalatvāt,
tadanuguṇatayaiva pūrvādhikaraṇasya nirṇeyatvācca . adhikamanyatra bhaviṣyati . ataśśāstraṃ nāma prakṛte vijñānam
(pu.74) . tadṛṣṭyā vijñānadṛṣṭyā jīvavāciśabdena brahmābhidhīyate . ataḥ 'mām' iti indravāciśabdaḥ
vijñānadṛṣṭyā paramātmavācaka iti 'brahmopāssva' iti vaktavye 'māmupāssva' ityavadadindraḥ ..
kā sā vijñānadṛṣṭiḥ? iti cet ? sūtrakāra eva vakṣyatyagre vākyānvayādhikaraṇe (bra.sū. 1-4-
19). tatra hi 'na vā are patyuḥ kāmāya patiḥ priyo bhavatyātmanastu kāmāya patiḥ priyo bhavati' ityupakramya
==End of OCR for page 4==

==Start of OCR for page 5==
vākyānvayādhikaraṇasārārthaḥ
tattvamuktākalāpaḥ
424
'ātmā vā are draṣṭavyaḥ śrotavyo mantavyo nididhyāsitavyaḥ' (bṛ.4-4-5) ityantenātmano'mṛtatvaprāpti-
hetubhūtopāsanāviṣayatvamucyate . tenedaṃ prakaraṇaṃ paramātmaparaṃ vaktavyam . parantu 'vijñānaghana evaitebhyo bhūtebhya-
ssamutthāya tānyevānuvinaśyati, na pretya saṃjñāsti' (bṛ.4-4-12) iti jīvavākyasya kā gatiḥ? utpatti-
vināśayoḥ spaṣṭaṃ varṇanāt . śarīrasaṃbandhakṛtaṃ hi jīvasya jñānasaṃkocavikāsādikaṃ dṛṣṭam, śāstrasaṃmatañca .
utpattivināśāvapi jñānakṛtāviti jñādhikaraṇasiddham . ato jīvasya śarīradvārakamutpattivināśavacanaṃ kathañcinnetuṃ
śakyamaupacārikatayā . naitatsaṃbhavati, paramātmano nityāsaṃkucitajñānasyeti śaṅkāyāṃ matabhedenottaraṃ vadatyācāryaḥ -
'pratijñāsiddherliṅgamāśmarathyaḥ' (bra.sū. 1-4-20) 'utkramiṣyata evaṃ bhāvādityauḍulomiḥ' (1-4-21)
'avasthiteriti kāśakṛtsnaḥ' (1-4-22) iti . evaṃ maharṣīṇāmapyabhiprāyabhedavarṇanenāsya viṣayasya gahanatā
pradarśitā . pratijñāyāḥ = 'ātmano vā are darśanena śravaṇena matyā vijñānenedaṃ sarvaṃ viditam' (bṛ.4-4-5)
ityuktāyā ekavijñānena sarvavijñānapratijñāyāḥ siddheḥ idaṃ jīvavāciśabdena paramātmābhidhānarūpaṃ liṅgamityā-
śmarathyācāryo manyate . ekavijñānena sarvavijñānaṃ hyupādānopādeyatvakṛtamiti prakaraṇāntare 'yathā saumyaikena
mṛtpiṇḍena sarvaṃ mṛṇmayaṃ vijñātaṃ syāt' (chāṃ. 6-1-4) iti dṛṣṭāntena, jñāyate . evañca jīvasyāpi
brahmopādeyatvāt, upādānopādeyayorabhedasya 'mṛdayaṃ ghaṭaḥ' ityādau darśanāt vijñānaghano jīvo'pi brahmaivetye-
tatsūcayatīdaṃ prakaraṇamiti svarūpapariṇāmavādyāśmarathyācāryasya matam .. na tu maidāmodau
dvitīyamauḍulomimatam - utkramiṣyataḥ = brahmavidyāsiddhyā śarīrādutkramiṣyato vijñānātmanassaṃ-
sāriṇaḥ evaṃbhāvāt = sarvātmakabrahmabhāvāt . tathā ca ātmanaḥ pūrvāvasthāpekṣayā 'vijñānaghana eva' ityādi-
nirdeśaḥ, bhāvimuktyavasthādṛṣṭyā tvabheda ityavasthābhedena na virodha iti . 'tadāhuḥ - 'āmuktereva bhedaḥ
syānmuktasya ca parasya ca . muktasya na tu bhedo'sti bhedahetorabhāvataḥ ... iti pāñcarātrikāḥ' iti atra
bhāṣkarīyaṃ bhāṣyam . ataśca bhūtapūrvagatyāśrayaṇavat, vijñānātmana eva bhāvigatidṛṣṭyā 'idaṃ sarvaṃ yadayamātmā'
(bṛ.6-5-7) ityādinā paramātmatvavyapadeśa ityauḍulomimatam ..
tṛtīyaṃ tu kāśakṛtsnamatam- 'avasthiteḥ' iti . jīvātmana ātmatayā paramātmano'vasthiteḥ =
jīvātmanaḥ śarīritayā paramātmanaḥ āvasthiteḥ, śarīragatadharmaiḥ śarīriṇo'pi vyapadeśa iti sūtrārthaḥ . 'ayaṃ
bālaḥ' 'ayaṃ yuvā' 'ayaṃ vṛddhaḥ' 'ayaṃ rugṇaḥ' ityādivyapadeśā hi bahulaṃ dṛśyante viduṣāmapi
jīvaśarīrabhedaṃ jānatām . na hi kevalasya śarīrasya, kevalasya śarīriṇo vā bālatvayuvatvavṛddhatvarugṇatvādīnāṃ
saṃbhavaḥ . ata ete vyavahārāḥ sarvadā viśiṣṭaviṣayāḥ . evameva 'etebhyo bhūtebhyassamutthāya tānyevānuvinaśyati'
ityādivyavahārā api paramātmaparyantā upapadyanta iti kāśakṛtsnācāryasya matam ..
paramātmana eva jīvarūpeṇāvasthiteḥ = jīvabrahmaṇorabhedājjīvavāciśabdairapi paramātmaivābhidhīyata iti
kāśakṛtsnaḥ manyata iti abhedavādināṃ vyākhyā . brahauva svāvidyayā saṃsarati, svavidyayā mucyata iti vādasya
jijñāsādhikaraṇa eva bahudhā nirākṛtatvāt neyaṃ vyākhyā svarasā . nanu caitadanantaraṃ pratyekaṃ bādarāyaṇamatasyānu-
panyāsāt kāśakṛtsnamatameva sūtrakārasaṃmatamiti jñāyata iti vaktavyam . tat kathaṃ tasyāpi nirāsa iti cet -
==End of OCR for page 5==

==Start of OCR for page 6==
425
nāyakasaraḥ
satyam . evaṃ vyākhyā na yuktetyevābhihitam . ataḥ avasthiteḥ = jīvātmani paramātmana ātmatayā'vasthiteḥ,
jīvātmanaḥ paramātmaśarīratvāt śarīravāciśabdānāṃ śarīriparyantabodhananyāyāt, 'vijñānaghana eva' ityādinā
tadantaryāmī taccharīrakaparamātmā vyapadiśyate . yathā vā loke 'caitro yuvā' 'maitro bālaḥ' 'caitro jātaḥ'
'maitro mṛtaḥ' ityādivyavahāreṣu yuvatvādīnāṃ śarīragatatve'pi, tadviśiṣṭe jīve tāni vyavahriyante, evaṃ
jīvātmano'pi paramātmaśarīratvāt, jīvarūpaśarīragatadharmaiḥ taccharīrī paramātmābhidhīyata iti na kaścana
virodhaḥ . na ca 'avasthiteḥ' ityasya paramātmaśarīratayā'vasthiterityarthaḥ kathaṃ labhyetādhyāhāramantareti
vācyam; 'jīvarūpeṇāvasthiteḥ' ityatrāpi adhyāhāramantarā kathaṃ vyākhyā? na ca 'yaścobhayossamo doṣaḥ'
iti nyāyāvatārāt vinigamanāviraha iti vācyam; abhedenāvasthāne jīvagatadoṣāṇāṃ paramātmani prasaṅgena,
paramātmano heyasaṃbandhāpatteḥ . na ca doṣāṇāmavidyākṛtatvena mithyātvānna doṣa iti vācyam, doṣāṇāṃ mithyā-
tvasyāsiddheḥ . api ca, mithyātve'pi doṣatvānapāyāt, brahmavyatiriktasarvamithyātvavāde satyadoṣasyaivāprasakteḥ,
brahmājñānavādasya bahudhā dūṣitatvāt, punardūṣayiṣyamāṇatvācca sa vādo na sādhīyān . siddhānte tu śarīra-
gatadoṣaiśśarīriṇo doṣāprasakterneyamāpādanā saṃbhavati ..
api ca sūtraśailīdṛṣṭyā avasthitipadasya śarīraśarīribhāvenāvasthānaparatvameva svarasam . tathā
hi-prathamādhyāyaḥ khalu samanvayādhyāya ityucyate . upaniṣadvākyānāṃ cidacidvilakṣaṇe brahmaṇi samanvayaḥ
pratipādyate'tra . asminnevādhyāye pūrvam 'anavasthiterasaṃbhavācca netaraḥ' (bra.sū. 1-2-18) ityantaryāmyadhikaraṇāvyavahita-
pūrvāntarādhikaraṇasūtram . antarādhikaraṇe 'yaścakṣuṣi tiṣṭhan' ityādivākyasya prastutatvāt, tadarthasthāpanāyaiva
hi pravṛttamantaryāmyadhikaraṇam . antarādhikaraṇaviṣayavākyaṃ ca 'ya eṣo'kṣiṇi puruṣo dṛśyate' (chāṃ.4-15-1)
ityādyeva matadvaye'pi . atra 'sthānādivyapadeśācca' iti dvitīyaṃ sūtram . asya viṣayavākyamapi 'yaścakṣuṣi
tiṣṭhan' (bṛ.5-7-18) ityādyantaryāmibrāhmaṇavākyameva matadvaye'pi samānam . 'anavasthiterasaṃbhavācca netaraḥ'
ityantimaṃ sūtram . eteṣāṃ vyākhyānānyapi matadvaye'pi samānāni ..
prāyaḥ pakṣadvaye'pyaikyaṃ vyākhyānādiṣu dṛśyate . ṛte nirguṇasaṃstāvam, atyalpaṃ manmahe tvidam ..
yato nirguṇaśabde'smin saviśeṣaikyavādinām . na vidveṣaḥ śrutigate, vyākhyānaṃ bhidyate param ..
tatrāpi kāraṇaṃ spaṣṭaṃ tatkālacaritādikam . gāḍhaṃ cintayatāṃ bhāyāt viduṣāṃ saralātmanām ..
śaṅkarāryāllakṣmaṇāryo nātidūre'vatiṣṭhate . mārgo'nyaśśaṅkarāryasya śāṅkarebhyo vilakṣaṇaḥ ..
kālānugaṃ śaṅkaroktaṃ lakṣmaṇārthairyaiḥ pariṣkṛtam . āviṣkurmo'khilaṃ tattvaṃ samaye sapramāṇakam ..
prakṛte, avasthitipadapratikoṭibhūtamanavasthitipadam . dvitīyasūtroktasyāntaryāmitayāvasthiteḥ
vyatirekanirdeśarūpamidamanavasthitipadam . yadyapi dvitīyasūtre'pi avasthitipadam, avasthānapadaṃ vā yuktam;
athāpi viṣayavākye 'tiṣṭhan' iti sattvāt sthānapadayogaḥ . sthitimātraṃ na paryāptam, kintu sthitipūrvakaṃ
niyamanamityabhiprāyeṇa dvitīyasūtre 'ādi' padam . evañcāntaryāmibrāhmaṇe vartamānaṃ 'tiṣṭhan' iti padaṃ na
sthitimātraparam, kintu tatraiva śrutau 'śarīra' padasattvāt śarīritayāvasthānaparamiti matvā sthānādītyādipadasyārthamapi
==End of OCR for page 6==

==Start of OCR for page 7==
vākyānvayādhikaraṇasārārthaḥ
tattvamuktākalāpaḥ
426
kroḍīkṛtya vyatirekanirdeśe 'anavasthāna' padaṃ prayuktaṃ sūtrakāreṇa . evañca sthānādītyasyāpi militārthaḥ
'avasthitiḥ' . ataścātra vākyānvayādhikaraṇe 'avasthiti' padam 'anavasthiti' padasyāntarādhikaraṇasthasya
pratikoṭibhūtamiti antaryāmitayāvasthitireva sūtrakārāśayānuguṇā . tarhi sūtrakāraiḥ bādarāyaṇapadaghaṭitam,
spaṣṭārthakameva sūtraṃ kuto na kṛtam ? ayamākṣepo yadyapyubhayossamānaḥ, tathāpi -
śabdastu vaktradhīnaḥ syānna ko'pi praṣṭumarhati . bahudhā sādhito bhedo nābhedaḥ kvāpi sādhitaḥ ..
tattvatastu brahmabhedo muktibhedo'thavā kvacit . nirūpito naiva sūtrakṛtā hi nyāyapūrvakam ..
kāryabrahmaparabrahmaśabdau na brahmabhedakau . ityādyaṃ vistareṇoktaṃ bhāṣyagūḍhārthasaṃgrahe ..
tathā bhedābhidhānaṃ cāpyācāryāṇāṃ suvistaram . bauddhānāṃ sāntvanāyaivetyādi paścātpradarśyate ..
prasthānatrayabhedādikalpanācāturī ca yā . daurbalyasūcikā yasmāt, trayamekārthakaṃ matam ..
ataścopaniṣadgītā sūtraṃ ceti trayaṃ tvidam . ekaprasthānameveti, na prasthānatrayaṃ bhavet ..
nyāyātmakaṃ mataṃ sūtraṃ viṣayau ca śrutismṛtī . yatra syāt svarasaṃ sūtraṃ tatra stheyaṃ mumukṣubhiḥ ..
yathā suptasya vāgjalpaḥ vandhyāputrasya varṇanā . avedyāvācyatāvādoṃ virodhāsphūrtimūlakaṃḥ ..
vastutastvatra gāṃbhīryaṃ brahmasūtreṣu dṛśyate . ucite samaye tacca prakaṭīkriyate rahaḥ ..
vastutastu - āśmarathyoktaṃ ekavijñānena sarvavijñānasiddhamupādānatvaṃ sarvasaṃmatam . auḍulomisaṃmataḥ
saṃsāradaśāyāṃ bhedaḥ, muktāvabhedaśca 'jīva īśo viśuddhā cittathā jīveśayorbhidā . avidyātaccitoryogaḥ
ṣaḍasmākamanādayaḥ ..' iti vadatāmapi saṃmataḥ . 'evañca satyabhedo vā bhedo vā vyātmakatā vā vedāntavedyaḥ
ko'yamarthaḥ samarthito bhavati? sarvasya vedavedyatvātsarvaṃ samarthitam . sarvaśarīratayā sarvaprakāraṃ brahmaivāvasthitamitya-
bhedassamarthitaḥ' (ve.saṃ.) ityatra śarīraśarīribhāvenābhedavākyaṃ samarthitamiti na bhagavadrāmānujairucyate, kintvabhedaḥ
samarthita ityucyate . ataḥ śarīraśarīribhāvaviṣaye mahadrahasyaṃ vartate . ataśca trayaṃ militvaiva svamatamityata eva
svamataṃ pṛthaṅ noktaṃ vetyapyālocanīyameva . 'ahaṃ brahmāsmi' ityanubhavaḥ khalu śarīraśarīribhāvakṛto'pi bhavet,
upādānopādeyabhāvakṛtaḥ kālabhedakṛto vā bhavedadhikāribhedena . brahmavyatiriktamithvātvavāde tu kleśa eva .
tadvāde'hamarthasyaiva vastuto'bhāvāt kasya kenaikyasyāyaṃ vartamānakāliko nirdeśaḥ ? etatsiddhānte tu śarīryanubhave
śarīraṃ yathā bahirbhavet, tadvat viśuddhabrahmānubhave jīvo'pi tathā bhavet . evameva 'ahaṃ brahmāsmi' ityapi
vāmadevasyānubhavaḥ . ato vākyānvayādhikaraṇaṃ gahanaṃ cintanīyaṃ nirmatsaraiḥ . asya vistarassamayāntare ..
atraivaṃ manyante nirviśeṣavādinaḥ - sūtragītopaniṣatsu upaniṣada eva pradhānabhūtāḥ, vedatvāt . ata
eva sūtrāṇāṃ nirviśeṣavādaviruddhatve'pi, upaniṣadanurodhenaiva sūtrāṇi neyāni . ata evānandamayādhikaraṇe'nte
sūtrāṇi yathākathañcinnirviśeṣaparāṇi neyānītyuktam . bhāmatyāmapi 'guṇe tvanyāyyakalpanā' iti nyāyena
śrutisūtrayorvirodhe sūtrāṇyevānyathā neyānīti samarthitam . gītāviṣaye tu nādhikaṃ vaktavyam . gītā hi bhaktipradhāneti
sarvaprasiddham . sāpi yathākathañcit upaniṣadanurodhena neyā . evañca upaniṣadaḥ, brahmasūtrāṇi, bhagavadgītā ceti
bhinnaprasthānāni . athāpyupaniṣadāmeva sarvaśreṣṭhatvena itaradvayaṃ tadanuguṇaṃ neyamiti ..
==End of OCR for page 7==

==Start of OCR for page 8==
sarvavedāntasārārthaḥ-
427
nāyakasaraḥ
atredaṃ cintanīyam - upaniṣado hyatyantaṃ gaṃbhīrāḥ, na tāvatsugamārthāḥ . ata eva 'itihāsapurāṇābhyāṃ
vedaṃ samupabṛṃhayet . bibhetyalpaśrutādvedo māmayaṃ pratariṣyati ..' (ma.bhā.ā.1-273) iti maharṣivacanarūpopabṛṃhaṇa-
sāpekṣatvaṃ vedārthāvagamasyoktam . 'naiko ṛṣiryasya mataṃ pramāṇam' (ma.bhā) iti nyāyenātrāpyavadhāraṇāsaṃbhavaṃ
manvānaiḥ 'ārṣaṃ dharmopadeśaṃ ca vedaśāstrāvirodhinā . yastarkeṇānusandhatte sa dharmaṃ veda netaraḥ ..' (ma.smṛ.12-
105) iti tarkānugrahamapyācakhyurgambhīrārthanirṇaye . ayamartho nirviśeṣavādināmapi saṃmataḥ (śaṃ.bhā.2-1-11).
evañcopaniṣadāmarthāvadhāraṇasya brahmasūtrādhīnatve, upaniṣatprasthānamanyat, brahmasūtraprasthānamanyaditi kathaṃ ghaṭatām?
nanu 'nirguṇa' padasya guṇātītaparatvaṃ vadadbhirbhavadbhirapi 'satyaṃ jñānam' ityādikaṃ jagadupādānatva-
prayuktavikārādiśaṃkāparihārārthaṃ viśuddhasya brahmaṇo rūpamucyata ityaṅgīkṛtam . jagatkāraṇatvādikaṃ upalakṣaṇa-
tayāpi lakṣaṇamityapyaṅgīkṛtam . evañca guṇātītasya viśuddhasya brahmaṇo vedāntaikavedyasya vicārāviṣayatvamapi
sahajameveti, brahmasūtrāṇāmamukhyatvameveti nirṇaye, 'guṇe tvanyāyyakalpanā' itiṃ nyāyāvatāre kaṃ doṣaṃ paśyasi
tvam? evameva sādhanāmārgo'pi avyaktamārgaḥ, vyaktamārgaśceti dvividhaḥ . tayoravyaktamārgaḥ guṇātītaviśuddhātma-
viṣayakaḥ kaṣṭasādhya iti, tadapekṣayā vyaktamārgaḥ sākārabhagavadviṣayakassulabha ityapi pakṣadvaye'pi samānam .
tatrādyo mārga eva nirākāramārgaḥ, jñānamārga ityucyate . dvitīya eva sākāramārgaḥ, bhaktimārga iti procyate .
gītā ca bhaktimārgānugāminī, upaniṣadaśca jñānamārgānugāminyaḥ . lakṣyaṃ tūbhayoḥ brahmaprāptireva . nirākāramārgaḥ
sākṣātparabrahmaprāpakaḥ, sākāramārgastu saguṇabrahmaprāptidvārā nirguṇabrahmaprāpakaḥ . saguṇaṃ brahma sṛṣṭyantargatatvāt
aparaṃ brahmeti, nirguṇaṃ tu brahma sarvātītatvātparaṃ brahmeti ca kathyate. ādyamupāsyaṃ brahmeti, dvitīyaṃ jñeyaṃ brahmeti
cābhidhīyate . upāsanaṃ hi mānasī kriyā . kriyāsādhyaṃ phalaṃ hyanityamiti saṃpratipannam . ataśca brahma
triguṇāntargatam, triguṇātītaṃ ceti dvividhaṃ yataḥ, tata evetaratsarvaṃ tadanubandhyanivāryamiti prasthānatrayakalpanā
prāmāṇikyeveti ..
-
atra brūmaḥ – 'dvirūpaṃ brahmāvagatam' (bra.sū.1-1-12.śaṃ) 'kiṃ dve brahmaṇī? bāḍham' (bra.sū.4-3-
14.śaṃ) 'kathaṃ punarekasmin śarīre dvau draṣṭārau' (bra.sū.1-2-20. śaṃ) ityādikaṃ bahudhā vicāritam . brahmaṇi
parāparabhedādikamapramāṇikamityādi jīvasara eva (ślo.31) gatam ..
punaḥ punaḥ kiṃ vaktavyaṃ ko lābhaḥ piṣṭapeṣaṇe . gahanatvācca tattvasya kriyatāṃ mananaṃ sadā ..
ekameva paraṃ tattvaṃ svamāyāvaibhavāt svataḥ . svīkṛtya bahurūpāṇi krīḍatīti vidurbudhāḥ ..
'ekatve sati nānātvaṃ nānātve sati caikatā . acintyaṃ brahmaṇo rūpaṃ kastadveditumarhati ..'
na dvirūpaṃ na trirūpaṃ nānārūpamanantakam . indro māyābhirityādyaiḥ spaṣṭamevābhyadhāyi tat ..
nānto'sti vistarasyeti bhagavān svayamāha hi . nāntaṃ na madhyamityādi tadbhakto'pyāha vismitaḥ ..
saṃkṣepatastu kathane pañcarūpaṃ tadantataḥ . bhūtātmā cetyādirūpaṃ pūrvamevābhyadhāyi tat ..
'puruṣe tvevāvistarāmātmā' iti saṃgrahaḥ . 'sa vā ayamātmā brahma vijñānamayo manomayaḥ
prāṇamayaścakṣurmayaḥ....sarvamayaḥ' (bṛ.6-4-5) iti kiñcidvistaraḥ . tathaiva taittirīyapañcakośo'pi . 'ayamātmeda-
==End of OCR for page 8==

==Start of OCR for page 9==
māyā
tattvamuktākalāpaḥ
428
mamṛtamidaṃ brahmedaṃ sarvam' (bṛ.4-5-1) iti vākyagarbha madhubrāhmaṇaṃ sarvamasya vistaraḥ . atraivānte 'indro
māyābhiḥ pururūpa īyate' 'ayamātmā brahma sarvānubhūḥ' (bṛ.4-5-19) iti ca paṭhyate . idaṃ sarvaṃ katham?
kathaṃ viśvasanīyam ? ityasyottaram - 'māyābhiḥ' iti ..
māyāpadasyārthaḥ 'māyāṃ tu prakṛtiṃ vidyāt' (śve.4-10) 'daivī hyeṣā guṇamayī mama māyā' (gī.7-14)
iti spaṣṭamavarṇi . vivādānāṃ mūlakāraṇabhūtānyetādṛśāni padānyadhikṛtya vaktavyaṃ pūrvamevo (ślo.5) ktam .
vistarastu śrībhāṣyagūḍhārthasaṃgrahādau draṣṭavyaḥ . 'upasaṃhāradarśanānneti cenna kṣīravaddhi' (bra.sū.2-1-24)
'vikaraṇatvānneti cettaduktam' ityādau brahmaṇo jagadupādānatve bāhyasādhananirapekṣatvamuktam . kṣīraṃ yathā svayaṃ
ghanībhavati, evaṃ brahmāpi itaranirapekṣo jagatsṛjati . 'yathorṇanābhissṛjate gṛhṇate ca' (muṃ.1-1-7) iti
ūrṇanābhirdṛṣṭāntīkriyate . atikṣudraḥ ūrṇanābhināmā krimiḥ svāśrayaṃ gṛhaṃ svaśarīrānnissāritarasadravyaviśeṣa-
pariṇāmabhūtaiḥ tantubhiḥ nirmāti, evaṃ brahmāpi svāntarbhūtavastunaiva svāvāsabhūtaṃ jagatsṛjati . na svātiriktavastu-
sāpekṣam . brahmaṇaḥ svarūpaṃ yathā jñānamayam, tathaiva jñānavilakṣaṇavastumayamapi . tadeva vastu 'māyā'
ityucyate . saiva kakṣyābhedenāvidyādipadairapyucyate . 'yaccāsyehāsti yacca nāsti sarvaṃ tadasmin samāhitam'
(chā. 8-1-3) ityādāvidaṃ spaṣṭam . ata eva sadā tatsaviśeṣameva . ata evāvidyāpadaṃ na vidyāviro-
dhyarthakam . kulālo ghaṭādikaṃ yathā sṛjati, na tathā brahma jagatsṛjati . kulālo hi nimittamātram . brahma tu
nimittaṃmupādānaṃ ca . ato brahma svamāyayā svayam ātmānaṃ bahudhā karoti . ekasyākhaṇḍasya kathaṃ bahubhāvaḥ?
'tadīyavicitraśaktiyogāt' - 'māyāprabhāvāt' ityevottaram . 'indro māyābhiḥ pururūpa īyate' (bṛ.4-5-19)
iti hi śrutiḥ . yā mā = lakṣmīḥ = viṣṇossahajaśaktiḥ saiva māyetyapi kaiścinnirucyate . 'matsthāni sarvabhūtāni
na cāhaṃ teṣvavasthitaḥ . na ca matsthāni bhūtāni paśya me yogamaiśvaram ..' (gī.9-4,5) ityupabṛṃhaṇaṃ
draṣṭavyam . etāvatā virodhātsarvaṃ mithyeti nārthaḥ . kintu buddhyatītaṃ tattvaṃ buddhayā niścetuṃ sarvathā na śakyata
ityevārthaḥ . atassadaiva sarvaviśeṣayuktameva brahma . tatkadācidvivektuṃ śakyate, saiva sṛṣṭiḥ . kadācinna
śakyate sa eva pralayaḥ . vaṭabījanyāyaḥ chāndogyoktaḥ (6-12) punaḥ punaḥ gāḍhaṃ cintanīyaḥ . ato
māyā na mithyārthakaḥ ..
agre - pralaye ekamevādvitīyamakhaṇḍamātmatattvam māyāpadavācyāt svīyādbhutadivyaśaktiyogāt
'tadaikṣata bahusyām' iti saṃkalpya 'asat' 'sat' iti padavācyāvasthāviśiṣṭakrameṇa pariṇamamānaṃ 'brahma'
padavācyāvasthāmāpnotīti prathamo ghaṭṭaḥ . brahmapadaṃ hi tadā sūkṣmāvasthāpannacidacidviśiṣṭaṃ ucchūnabījavadvarta-
mānaṃ vakti . tatastadanuguṇanānānāmarūpasvīkārānuguṇapuruṣapadavācyaṃ bhavati . tataḥ virāvhiraṇyagarbhapadavācyāva-
sthāpannaṃ sattataḥ 'brahmā' iti padavācyāvasthāpannaṃ bhavati . tadeva 'jīvaghana' padavācyam, yasmādanantā jīvāḥ,
'sudīptātpāvakādvisphuliṅgā' iva nissaranti . etadeva caturmukhaprajāpattyādivācyaṃ krameṇa bhavati . etadārabhya
vyaṣṭisṛṣṭeḥ prāraṃbhaḥ . ekasmādbījādyathānantāni bījāni prādurbhavanti, tadṛṣṭyā kāraṇāvasthāyāmekatvam,
kāryāvasthāyāñcānekatvam, evameva samaṣṭisṛṣṭāvātmaikyam, vyaṣṭau cānekatvamiti, aikātmyavādanānātma-
==End of OCR for page 9==

==Start of OCR for page 10==
429
nāyakasaraḥ
vādayoravirodhaḥ . ata eva samaṣṭau nānātmavādavat, vyaṣṭāvaikātmyavādo'pi viruddhaceta . evaṃ jīvaghana-
padavācyādbrahmaṇaḥ visphuliṅgavat, aṅkolabījavacca koṭikoṭiśo viśīrṇā jīvāṇavaḥ krameṇa ekendriyadvīndriyā-
dikrameṇa, ante puruṣapadavācyā mānavarūpā pariṇamante . tadātve'bhidhīyate- 'puruṣe tvevāvistarāmātmā'
(ai.a.2-3-2) iti . tatra 'bhūtātma' padavācyāvasthaiva 'śarīram' ityucyate . ato mukhyaśśārīra ātmā
paramātmaiva, tatpariṇāmarūpatvādasya . athāpi vivartavādadṛṣṭyā jīvasyaiva śārīratvaṃ brahmasūtreṣu nirdiśyate .
evaṃ bhedasya, abhedasya cānibāryatvāt, tayoḥ kālabhedenāvirodhāt, bhedābhedavādasyāpi kālabhedenāvaśyakatvāt
ātmatattvamatyantavicitraṃ sarvavidhavyavahārasyāpyavakāśaṃ dadātīti matvā 'bhedo vābhedo vā dvayātmakatā vā'
iti praśnasya 'sarvasyāpi vedavedyatvāt, sarvaṃ samarthitam' ityanugrāhyamabhūt bhagavadbhāṣyakāraiḥ. tāvatā
'kṣapaṇakapakṣanikṣipta' mityasyāpi nāstyavasaraḥ . asmadbuddhyā jīrṇayitumaśakyatvamātrātsarvamithyātvaṃ na
yuktamityevāśayaḥ . ata eva jijñāsādhikaraṇe kevalabhedavādam, nirviśeṣābhedavādam, bhedābhedavādaṃ ca
dūṣayitvā saviśeṣābhedavādaḥ svasaṃmata iti spaṣṭamuktam . bhedābhedayorubhayorapi mukhyatve bhedābhedavādyeva
śrīrāmānujo'pi iti tu na bhramitavyam, yato bhāskarasaṃmataḥ, jainasaṃmato vā nirupādhikabhedābhedavādaḥ nāṅgīkṛta
eva taiḥ . bhedābhedavādasya aupādhikabhedābhedayoravirodhavādasya cāntaramajānatā nedaṃ jñātuṃ śakyam . parasaṃmata-
bhedābhedavādaḥ khalu samanvayādhikaraṇe vistareṇa dūṣitaḥ . kenacitprakāreṇa bhedābhedau tu sarvairapyaṅgīkṛtāveva .
jīvabrahmaṇorāvidyakabhaidasya svarūpato' bhedasya cābhidhānāt . navīnavedāntino'pi bhedasya svābhāvikatāma-
bhedasyaupacārikatāṃ vadanti . ataḥ pramāṇānām, vyavahārāṇāṃ ca samanvayassarvairapi kartavya eva . parantu kasmin
pakṣe vedasya yukteścānukūlyamityevātra vicāryam . ata eva hi 'sāvidyaṃ ke'pi (ślo. 27) ityādi vakṣyatyanu-
padam . etaduparyapi yadi saṃśayaḥ, tarhi samanvayādhikaraṇe tatprakaraṇaṃ sāvadhānamadhīyatām ..
nanu 'māyāmātraṃ tu' iti svāpnapadārthānāmeva māyāmayatvābhidhānāt, teṣāṃ mithyātvasyānubhavasiddha-
tvācca, jagato'pi māyayā yadi sṛṣṭiḥ, tarhi mithyātvamanivāryamiti cet, sūtre 'mātra' padaṃ nāvahitaṃ kila
tvayā . ko vā vivekī svapnajāgratossarvasamatāṃ brūyāt tvadanyaḥ, yo hi 'jāgratpratyayo mithyā pratyayaḥ vāt,
svāpnapratyayavat' iti pūrvavāsanayā prayuṅge svaguruviruddhatayā (bra.sū.2-2-29) . adhikamanyatra ..
ato rāmānujaproktamihāmutra śubhāvaham . karaṇatrayasārūpyāvahaṃ saṃpūrṇadarśanam ..
dvaitaṃ vāpyathavādvaitamuta tattvaṃ dvayātmakam . ityāpṛcchya na kiñcitta ucuratra, vicintyatām ..
prathamaṃ cintayantvete rāmānujamatānugāḥ . ekadeśamataṃ na syādyathedaṃ cintyatām tathā ..
nanu bhoḥ ! praśaṃsāmahe'tra tavācāryaniṣṭhām . parantvidamatrāsti tava kaṇṭhe gaḍuḥ . 'idaṃ sarvaṃ
yadayamātmā' (bṛ.6-5-7) ityasya kā gatiḥ? kā vā'nupapattiḥ? 'sarvaṃ khalvidaṃ brahmaḥ' (chāṃ.3-4-11)
itivadbhaviṣyati . aye mugdha ! svīye jāle patitamapi svaṃ na jānāsi kila ! 'sarvaṃ khalvidam' iti hi
pratyakṣapratipannavāci . tadvadatrāpi 'idaṃ sarvaṃ yat' iti pratyakṣapratipannaṃ jagaducyate, idamaḥ pratyakṣapratipanna-
==End of OCR for page 10==

==Start of OCR for page 11==
tattvamuktākalāpaḥ
430
vācitvāt . evaṃ samanantaraṃ chāndogye 'brahma' iti vartate . atra tu tatsthāne- 'ayamātmā' iti vartate .
atrāpi pratyakṣapratipannaḥ ātmā 'ayamātmā' ityanena vācyaḥ . pratyakṣapratipannañścātmā jīvaḥ . sa eva chāndogye
brahmapadenocyata iti spaṣṭo vartate jīvabrahmaṇorabhedaḥ . kiṃ bahunā ! 'ayamātmā brahma' (bṛ.6-4-5) iti hi
spaṣṭamasyaivātmano brahmatvaṃ kaṇṭhata evābhihitamanupadam . ataḥ 'avasthiteḥ' ityasyāpi brahmaṇa eva
jīvarūpeṇāvasthiterityartha eva svarasa iti cet, hanta ! kiyatkaṣṭamanubhavasyapahatapāpmānaṃ niravadyaṃ nirastasamasta-
doṣagandhamaśeṣakalyāguṇagaṇapūrṇa paramātmānaṃ dūṣayitum? hantaitadarthaṃ kiyacchidrānveṣaṇaparatā tava?
ata eva hi paśyanti navyavedāntinastu ye . nindantyapi ca daityaṃ tvāṃ brahmasarvasvahāriṇam ..
alaṃkṛtya śiraśchedaṃ kṛtvaite brahmaṇo bata! kathaṃ tṛpyanti vairūpyamuktvāpi svātmasākṣikam ..
ayi bhoḥ ! uttaramucyatām . mā pūraya śeṣaṃ kopena, nindayā vā . ayi mahātman ! tava vā kathamidaṃ
saṃgacchatām - ayamiti pratyakṣapratipannaḥ khalvayaṃ aśanāyādipīḍito jīvaḥ . sa kathaṃ brahmābhinnaḥ syāt?
sarvatraivaṃ svādhikārādhikaṃ vṛthā jalpataḥ kiyadvottaradānena ko lābhaḥ? etanmaitreyībrāhmaṇasamanantaramadhubrāhmaṇe
'tadyathā rathanābhau ca rathanemāvarāssarve samarpitā evamevāsminnātmani sarvāṇi bhūtāni sarve devāssarve lokāssarve
prāṇāssarva eta ātmānassamarpitāḥ' (bṛ.4-5-15) ityatra 'asminnātmani' ityatra kiṃ jīvo vivakṣitastava?
uttaratra 'sarva eta ātmāna' iti darśanāt, yadi paramātmā, tasya 'asmin' iti pratyakṣavannirdeśaḥ katham?
tadvadeva 'ayamātmā' ityatrāpi paramātmavivakṣaṇe kiṃ vā bādhakaṃ paśyasi tvam ? 'dṛśyata iti vacanaṃ
śāstrādyapekṣaṃ vidvadviṣayam' (bra.sū.1-2-17.śaṃ) iti hi bhavadīyaṃ bhāṣyam . tadasmākaṃ kiṃ kākabhakṣitam !
api ca 'sarva eta ātmānassamarpitāḥ' iti tasminneva vākye bahuvacanāntenātmapadena ka ucyante ?
astyeva sarvapakṣeṣvapyantargaḍurihedṛśaḥ . nīyatāṃ tat kathaṃciccet ko'parādhaḥ paroktiṣu ..
tasmādaikyānubhavo'pi bhavetprāmāṇiko yathā . bhedānubhavo'pi tathā pramārūpo yathā bhavet ..
bhedābhedau yathā na staḥ parasparavirodhataḥ . tathā tattvaṃ varṇanīyam, tadaiva syātsamanvayaḥ ..
śrutīnāmapi sarvāsām, siddhānte'sminneva varṇyate . śrīmadrāmānujaireva tathāvarṇi samanvayaḥ ..
śrīmacchaṭhārisūktīnāṃ gāḍhādhyayanavaibhavāt . saṃpannassulabhasso'yaṃ sarvaśrutisamanvayaḥ ..
āḥ! smṛtaṃ bhoḥ ! maharṣīṇāṃ vacanāni śūdragāthānurodhena nayasi tvam ? ata eva samyaguktaṃ
kṛṣṇānandena 'śūdraśiṣyo'yaṃ rāmānujaḥ' ityādi . bhavanmatarahasyaṃ bhavataivānte prakaṭitam ..
śobhate śūdraśiṣyāṇāṃ bhavatāmeva tanmatam . grāhyam kadāpi nāsmākaṃ viprāṇāṃ śreṣṭhajanmanām ..
āḥ ! śāntaṃ pāpam ! śāntaṃ pāpam ! 'brahmavitpāpavargāṇāmanantānāṃ mahīyasām . vidveṣisaṃkramaṃ jānan
trasyettadaparādhataḥ ..' iti bodhane'pi mauryyamevāvahan tvaṃ satāmanukampārhaḥ . yataḥ – 'ātmadrohamamaryādaṃ
mūḍhamujjhitasatpatham . sutarāmanukampeta narakārciṣmadindhanam ..' ityupadiśati dharmaśāstram . vedāntaśāstrasya
parā kāṣṭhā 'ahaṃ brahmāsmi' ityanubhava eva . brahmarṣiṣu vāmadevaḥ, paurāṇikeṣu prahlādaḥ, aitihāsikeṣu ayaṃ
==End of OCR for page 11==

==Start of OCR for page 12==
431
[brahmaṇassaviśeṣatvaṃ sarvasammatam]
nāyakasaraḥ
172.
sāvidyaṃ ke'pi sopādhikamatha katicit, śaktibhirjuṣṭamanye
svīkṛtyaikādvitīyaśrutimapi jagadustadviśiṣṭaikyaniṣṭhām .
śrīśaṭhakopasūristādṛśīṃ parāṃ kāṣṭhāmārūḍhā iti prathitamidaṃ tattadīyairvacanaiḥ . 'na śūdrā bhagavadbhaktā viprā
bhāgavatāḥ smṛtāḥ . sarvavarṇeṣu te śūdrā ye hyabhaktā janārdane ..' ityārṣaṃ vacaḥ . ataḥ –
tyaktvā tvāṃ dūrato duṣṭamasaṃbhāṣyatamaṃ satām . āhvaye śaṅkarācāryabhaktānevātra nirṇaye ..
astu nāma paramaṃ hitaṃ vaco brahmarṣivaryasya, 'prāpyaṃ jñānaṃ brāhmaṇāt kṣatriyādvā' (āpa.) ityādi .
śrīmanmahābhāratasthaṃ kauśikopākhyānamapi vipravaryeṇa tena nāvalokitam . antataḥ, kiṃ smaranti bhavanto
bhavadācāryacaritam, vacanaṃ vā - 'caṇḍālo'stu sa tu dvijo'stu gururityeṣā manīṣā mama' ityādikam ? nanu bhoḥ !
naitādṛśān viśvasanti vimarśakāḥ . āsan kilāneke śaṅkarācāryeti nāmānaḥ . jānāmyahaṃ sarvam . ata eva
śaṅkaravijayacaritamapi mayā sākṣīkṛtam. tatkartā hi bhavatāṃ pūjyatamaḥ . paṭhyatāṃ sāvadhānaṃ tat. ante rakṣātmānaṃ
mahāpātakāt . yaccoktamupāsanaṃ kriyā. kriyāsādhyaṃ phalamanityamityādi, tatra vaktavyaṃ pūrvasara eva vistaraśaüktam ..
antata asyaikasya vottaraṃ dīyatām . upāsanaṃ mānasī kriyā . ataḥ tatphalaṃ saguṇaprāptirūpaṃ
kriyāsādhyatvādanityamityucyate bhavatā . evaṃ tarhānāvṛttisūtrasya kā gatiḥ? sā tu kramamuktiparetyuktameveti cet,
kriyāsādhyaṃ phalamanityamucyate, kramamuktirapyucyate . kiṃ virodha eva na jñāyate? punarjanmanāpi tadbhavitumarhatīti
cet, bhavatu bhavadanugraheṇa . apunarāvṛttiḥ katham? tattu evaṃ bhavet - bhoḥ ! māstu tava saṅkaṭam ..
jānāmi bhavatāṃ tarkaparatāṃ samyageva hi . pratiṣṭhito na bhavati tarko nūnaṃ śruteḥ puraḥ ..
kathañcitkila bauddhānāṃ bhaṅgāyācāryadarśitām . punarmā gaccha saraṇiṃ śūnyavādo bhavedhruvam ..
bahudhā proktametaddhi punarmā piṣṭapeṣaṇam . bauddhamārgaṃ parityajyā''gaccha mārgaṃ tu vaidikam .. 26 ..
nanu yadi brahmaṇa upādānatvaṃ taccharīrabhūtacidaciddvārakam, tarhi kāraṇabhūtasya vastunaḥ 'ekamevā-
dvitīyam' ityekatvaṃ na mukhyaṃ syāt, kintu viśiṣṭaikyavivakṣayetyekatvamamukhyameva syāditi śaṅkāṃ pariharati -
sāvidyamityādi . ke'pi nirviśeṣavādinaḥ sāvidyaṃ brahma = avidyāviśiṣṭaṃ brahmopādānaṃm svīkṛtya,
ekādvitīyaśrutimapi = pralayakālikīm 'ekamevādvitīyam' iti śrutimapi tadviśiṣṭaikyaniṣṭhāṃ jagaduḥ =
avadan - atha katicet sopādhikaṃ brahma svīkṛtya, tadviśiṣṭaikyaniṣṭhām ekādvitīyaśrutiṃ jagaduḥ iti,
anye śaktibhiḥ juṣṭaṃ brahma svīkṛtya, ekādvitīyaśrutimapi tadviśiṣṭaikyaniṣṭhāṃ jagaduḥ iti ca bhinnaṃ bhinnaṃ
vākyam . ādyaṃ nirviśeṣavādinām, dvitīyaṃ bhāskarasya, tṛtīyaṃ yādavaprakāśasya . nityaśuddhabuddhamuktasvarūpasya
brahmaṇa upādānatvaṃ yadi svarūpakṛtam, tarhi tasya svarūpasya nityatvādevānirmokṣaprasaṅgaḥ iti jagadbrahmaṇormadhye
anirvacanīyamavidyākhyaṃ kiñcidaṅgīkṛtya sāvidyaṃ brahmopādānam, niravadyaṃ tadeva paramaprāpyaṃ nityaśuddhetyādirūpa
maṅgīcakruḥ . 'upādhinimitto bhedaḥ, na pāramārthika ityeṣo'rthaḥ sarvairvedāntibhirabhyupagantavyaḥ' (bra.sū.bhā.1-4-
==End of OCR for page 12==