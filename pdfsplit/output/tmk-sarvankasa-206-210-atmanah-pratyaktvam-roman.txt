==Start of OCR for page 1==
77.
159
[ātmanaḥ pratyaktvam]
pratyaktvaṃ puṃsi kecit svaviṣayadhiṣaṇādhāratāmātramāhuḥ
svasmai svenaiva bhānaṃ taditi samucitai tatsvatassiddhisiddheḥ .
jīvasaraḥ
dharmabhūtajñānaṃ dṛṣṭāntaḥ, tasya jñānāntarādhīnasiddhikatve'navasthāprasaṅgaḥ ityādi buddhisare bhaviṣyati . uktānumāne
hetoḥ svarūpāsiddhāvāpāditāyām, tatparihārāya 'vedāntadṛṣṭyā' ityuktam . 'atrāyaṃ puruṣaḥ svayaṃ jyotiḥ'
'hṛdyantarjyātiḥ puruṣaḥ' ityādiśrutirvivakṣitā ..
nanu kimidaṃ vicitraṃ vandhyāsutasaṃbhāṣaṇapratijñāvaducyate? 'svaviṣayakajñānāntarādhīnasiddhikatvā-
bhāvaḥ ātmano'numānena sādhyate? anumānenāviṣayīkaraṇe kathamanumānapravṛttiḥ ? iti cet, satyam,
vipratipadyamānaṃ pratyevānumānābhidhānāt . mahāmedhāvī kumārilo'pi hi jaḍātmavādī . atastādṛśān
pratyanumānapradarśanam . na hi siddhānte'pi ātmano jñānāntaraviṣayatvaṃ nirākriyate, kintu jñānāntarādhīnasiddhi-
katvameva . siddhirnāma sattāniścayaḥ, sa cānyatra jñānāntarādhīnaḥ . ātmanaḥ svayaṃsiddhatve'pi na
vedyatvaniṣedhaḥ . antataḥ ātmapadajanyabodhaviṣayatvamātmana āvaśyakameva . anyathā tatpadamarthaśūnyameva
syāditi na kaścana virodhaḥ ...
yadapi coktam-ātmanassukharūpatve svaprakāśatve ca loke duḥkhānubhava eva kasyāpi na syāditi,
tanna . ātmasvarūpānukūlyasya saṃsāradaśāyāṃ karmaṇāvaraṇāt, ātmasvarūpagatamānukūlyaṃ na saṃpūrṇato bhāsate .
ata eva bāhyaviṣayānandasaṃpādanārthaṃ saṃsārijīvānāṃ pravṛttiḥ . saṃsāradaśāyāṃ viṣayānandasyaiva sukhatvabhrāntyā ca
jāgraddaśāyāṃ ātmasvarūpasukhabhānamācchāditamiva bhavati . suṣuptau tu viṣayasukhabhānābhāvādātmasvarūpasukhameva
bhāsate . ata eva bhārāpagame 'sukhī' itivadapi na yuktam . ātmano jaḍatvapakṣa eva tathā vaktavyatva-
nirbandhaḥ . na tu svaprakāśatvapakṣe . atassuṣuptau ātmā svayaṃ prakāśate .. 6 ..
nanu ātmā 'aham' iti svenaiva siddhyatīti na yuktam . 'aham' iti pratītau ātmavyatiriktasya
jaḍasyāntaḥkaraṇasyāpi bhānāt . 'aham' iti yaṃ nirdiśanti janāḥ, tameva anye janāḥ 'tvam' 'ayam'
'saḥ' ityādipadairapi nirdiśanti . ahaṃtvaṃ tu pratyaktvarūpam, tvaṃtvādikaṃ tu parāktvarūpam . tvaṃtvasya
cetanaikāntatve'pi saḥ iti tattvastyācetanasādhāraṇatvāt, ahamityatra jaḍāṃśo'pi miśrita eva . ataścātmani
'aham' iti pratītyā pratyaktvavat 'tva'mādipratītyā parāktvamapyāvaśyakam . tataścāhaṃpadārthaḥ na śuddhaḥ
ātmā, kintu pratyakparāgvastumiśritaḥ . tatra pratyagaṃśaḥ ātmā, parāgaṃśastu anātmā antaḥkaraṇameveti
ātmā nāhamarthaḥ kintu antaḥkaraṇāvacchinnaṃ caitanyameveti ahamarthānātmatvavādināṃ pareṣāṃ matam . evaṃ
pratyagātmā jīva eveti kecit, paramātmaiveti pare . evaṃ parāktvaṃ jaḍatvaparyāyamiti kecit, ajaḍatvaviśeṣa
iti ca kecit . ata eteṣāṃ svarūpaṃ ca niṣkṛṣya pradarśayati - pratyaktvamityādinā . kecit=ātmanaḥ
asvayaṃprakāśatvavādinaḥ vaiśeṣikādayaḥ puṃsi = ātmani svaviṣayadhiṣaṇādhāratāmātram = svaviṣayakajñānasya
==End of OCR for page 1==

==Start of OCR for page 2==
tattvamuktākalāpaḥ
160
pratyaṅsvāpekṣayā'sau tvamayamiti mitaḥ svetaraiḥ svasvabuddhyā
bhātaṃ nityaṃ parasmai jaḍamajaḍamapi syāt parāgartha eva .. 7 ..
svayameva ādhāratayā bhāsamānatvamātraṃ pratyaktvamāhuḥ . ātmanaḥ svayaṃprakāśatvānaṅgīkāre jaḍāt ghaṭādeḥ
ātmanaḥ ko viśeṣaḥ iti cet, ghaṭādeḥ sadā jñeyatvameva, jñānāśrayatvarūpaṃ jñātṛtvaṃ ghaṭādeḥ nāsti .
'jānāti' athavā 'jānāmi' iti vyavahāraḥ na hi ghaṭādeḥ, kintvātmana eva . ata ātmā hi
svaviṣayakajñānasya sva evādhāro bhavati . idameva svayaṃprakāśatvaṃ ca jaḍavyāvṛttamiti te abhiprayanti . parantu
tatsvatassiddhisiddheḥ = tasya = ātmanaḥ svatassiddheḥ = svaprakāśatvasya siddheḥ = pūrvaśloke eva prati-
pādanāt . svatassiddhatvarūpasya svayaṃprakāśatvasya dharmabhūtajñāne'pi sattvena, svasmai svenaiva bhānaṃ
tat = svatobhāsamānatvamātraṃ na pratyaktvaṃ, kintu svataḥ svasmai bhāsamānatvamapi pratyaktvam iti samucitam =
aucityavat bhavati . svato bhāsamānatvaṃ pratyaktvamiti advaitinaḥ . parantu siddhānte tat dharmabhūtajñānasyāpi
samānam . prakāśasya phalabhoktā yaḥ, sa evātmā pratyakpadārthaśca bhavati . dharmabhūtajñānaṃ jīvātmano vyavahāra-
nirvāhakam . tena dharmabhūtajñānaprakāśasya phalaṃ na dharmabhūtajñānasya, kintu jīvātmano bhavatīti jīvātmā pratyak,
dharmabhūtajñānaṃ tu parāk bhavati . nanu ātmanaḥ pratyaktve, paradṛṣṭyāpi tasya tathātvamāvaśyakam . na hi ghaṭaḥ
ekaṃ prati ghaṭaḥ, anyaṃ prati aghaṭo bhavati . tathā ca svasya yathā ahamiti bhānam, tathā paradṛṣṭyāpi
saḥ ahamityeva gṛhyeta, pratyaktvāt . na hi tathā gṛhyate, kintu 'tvam' ityeva . ataḥ kathaṃ
pratyaktvamityatrāha - pratyaṅ ityādi . asau = ātmā svāpekṣayaiva pratyaṅ = pratyakpadārthaḥ bhavati . ataḥ
svadṛṣṭyā 'aham' iti vyapadeśaḥ . svetaraistu = taditaraistu svasvabuddhyā = itaratattatpuruṣadṛṣṭyā . atra
svapadārthaḥ 'tvam' 'aya'miti mitaḥ' ityādivākye pradhānakartāraḥ itarajanāḥ . teṣāṃ buddhyā tu 'tvam'
'ayam' iti mitaḥ = 'tvam' 'ayam' iti nirdeśārhatayaiva pramito bhavati . na tu 'aham' iti .
etādṛśavailakṣaṇyasūcanāyaiva 'tu' śabdaḥ . ataḥ pratyaktvaṃ sarveṣāṃ svasvadṛṣṭyaiva . itaradṛṣṭyā tu 'tvam'
'ayam' iti sa evāhamarthaḥ vyapadiśyate . tāvatā na ahamarthasya jaḍatvaprasaṅgaḥ . 'ayam' iti 'saḥ'
'asau' ityāderapyupalakṣakam . nānātmavāde'syāparihāryatvaṃ draṣṭavyam ..
nanu bhoḥ ! kiṃ bahunā ! paramātmā hi sarvajñaḥ parātmānamapi pratyakṣato jānīyādeva; parātmaviṣayakaṃ
paramātmajñānaṃ 'aham' ityākārakaṃ kathaṃ bhavet ? 'tvam' ityeva bhavet . tathā caikatra pratyaktvaparāktvayormi-
śraṇamanivāryamevetyatrāha - bhātamityādi . jaḍam, ajaḍamapi parasmai bhātam, nityaṃ parāgartha eva syāt
ityanvayaḥ . tathā ca parasmai bhāsamānatvamanyat, paratobhāsamānatvamanyat . ayamaṃśaḥ pūrvameva (jaḍa.6)
nirūpitaḥ . evañca parāktvasya jaḍatvarūpatvābhāvāt, pratyaktvaparāktvayorjīva sattve'pi na virodhaḥ = svāpekṣayā
pratyaktvasya, paradṛṣṭyā parāktvasya melane'pi na virodhaḥ . parāktvasyājaḍatvarūpaṃ granthāraṃbha eva darśitam .
nanu dṛṣṭibhedena dharmā bhidyeran kim? kiṃ na śrutamāyuṣmatā 'parivrāṭkāmukaśunāmekasyāṃ pramadātanau . kuṇapaḥ
==End of OCR for page 2==

==Start of OCR for page 3==
161
jīvasaraḥ
kāminī bhakṣyamiti tisro vikalpanāḥ ..' iti . vikalpā ete na pramāṇabhāvamaśnuvata iti cet, etattattvaṃ
pūrvameva (jaḍa.2) vicāritam . vicārayiṣyāmo'gre'pi (bu.33) ..
athavā - nanu ghaṭādayo hi parasmai bhāsante, na tu svasmai . ghaṭādīnāṃ bhānaṃ hi cetanārthameva . ataśca
parasmai bhāsamānatvaṃ jaḍatvarūpameva . tataśca cetane svāpekṣayā pratyaktvam, itarāpekṣayā parāktvaṃ cet,
jaḍatvamapyāvaśyakam . tathā cāhaṃpadārtho jaḍājaḍamiśraṇarūpa eveti, ahamarthaḥ na śuddha ātmeti cet,
tatrāha - bhātamityādi . jaḍam ajaḍamapi nityaṃ parasmai bhātaṃ cet, tat parāgartha eva syāt . 'nityaṃ
parasmai bhātam' ityasya parasmā eva bhātamityarthaḥ . ghaṭādayo hi nityaṃ parasmā eva bhāsante, na kadāpi
svasmai . ataste jaḍāḥ . ātmā tu paradṛṣṭyā parasmai bhāsamāno'pi, svadṛṣṭyā svasmā eva bhāsate . ataḥ
sa na jaḍaḥ . tathā ca parasmā eva bhāsamānatvaṃ jaḍatvam, na tu parasmai bhāsamānatvamātram . evakārarahitaṃ
parasmai bhāsamānatvaṃ tu parāktvam, na jaḍatvam . tathā cājaḍamapi parāgbhavet . tathā cātmādigataṃ
parāktvaṃ anyat, ghaṭādigataṃ cānyaditi . ādyaṃ parasmai bhāsamānatvam . dvitīyaṃ tu parasmā eva bhāsamānatvam,
etadeva parato bhāsamānatvarūpaṃ jaḍatvam . tathācāhamarthe pratyaktvaparāktvayormelanam; na tu jaḍatvājaḍatvayoriti
ahamarthaḥ na jaḍājaḍamiśraṇarūpaḥ ..
paramārthatastu - lokadṛṣṭyā svaprakāśānāmapi dīpānāmadhyātmaśāstre parasmā eva bhāsamānatvena
jaḍatvamevāṅgīkriyate . etanyāyena dharmabhūtajñānaṃ vyavahāradṛśā svaprakāśamapi yadi dharmiṇyantarbhūtam, etenaiva
nyāyena nityavibhūtirapi yadi paramātmyanyevāntarbhavet, tatkakṣyāyāṃ parāktvasya jaḍatvarūpatve'pi na kāpi
hānirityeva paryavasyati . itaratsarvaṃ vyavahārasaukaryāya ..
dharmabhūtasya jñānasyāvāryā syātsvaprakāśatā . tathā nityavibhūteśca jaḍatā naiva yujyate ..
etadarthaṃ hi kliśyanti hantācāryā dayāmayāḥ . gurośśāpastu śiṣyaḥ syāditi samyagudīritam ..
etanmadhye tathaikātmyavādino'pi vṛthaiva hi . śabdamātreṇa tṛpyanto mārgaṃ rundhanti dehinām ..
vastutastu - jīveśabhedasya jīvānāṃ parasparaṃ bhedasya ca samarthayiṣyamāṇatvāt, ahaṃtvatvaṃtvayorjaḍā-
jaḍarūpatvaṃ na saṃbhavatyeva . ataśca parāktvaṃ jaḍatvaparyāyamanyat, ajaḍānugataṃ cānyadeva vaktavyamiti parākṣadaṃ
nānā mantavyam . kiṃ bahunā ! sarveṣāmapi vyavahārāṇāṃ śarīraviśiṣṭaviṣayakatve'pi pratyaktvaṃ tu ātmanyeva
paryavasyati, na kutrāpi jaḍe . prayojakatvamanyat, viṣayatvaṃ cānyadeva ..
etādṛśīṣu carcāsu na kartavyo mudhāgrahaḥ. karaṇe, jāyate nūnaṃ tattvabādho mahān bata ! ..
tapasāpi durūheṣu viṣayeṣvakhileṣvapi . kathamete tu manyante vṛthā carcā phalegrahim? ..
ayiḥ bhoḥ ! kimiti punarapyupakrāntavismaraṇam ? na vayamātmano'haṃpratyayaviṣayatvameva nāstīti
vadāmaḥ. kintu loke ahaṃpratītāvanahamo'pi viṣayatvāt, sā pratītiścetanaikāntā na bhavatītyetanmātraṃ vadāmaḥ .
ahamiti yaṃ nirdiśati janaḥ, tameva tvamityapi nirdiśatyanyaḥ kaścit . tataścaikatra pratyaktvaparāktvayoḥ
==End of OCR for page 3==

==Start of OCR for page 4==
tattvamuktākalāpaḥ
162
darśanāt, tayordharmayoratyantaṃ virodhāt, ahaṃpadārthastatra miśrita eva bhāti . ato'trāntaḥkaraṇāvacchinnasyaivātmano
bhānāt, viśuddha ātmā nāhamartha iti cet, na vismaraṇamasmākam . pratītiprayojakatvamanyat, pratīviṣayatvaṃ
cānyadevetyādikaṃ pūrvamevābhihitam . loke janaḥ yaṃ manasi nidhāya ahamiti vyapadiśati, so'rthaḥ purato
vartamānasya parasya sarvathātīndriyaḥ. evaṃ sati tamevārthaṃ tvamiti paraḥ kathaṃ nirdiśet? kintu śarīraṃ vā
cetanādhiṣṭhitaṃ śarīraṃ vā tvamiti nirdiśati, na tu śuddhaṃ cetanam atīndriyatvāt . atastatra pratyagartho'nyaḥ,
parāgartho'pyanya eveti yuṣmadasmatpratyayagocaratvamekasya nāstyeveti na sāṅkaryam ..
nanu 'ahaṃ sthūlaḥ' iti yadā kaścidvadati, tadānyaḥ 'tvaṃ na sthūlaḥ, tvatto'pi sthūlāssanti kila'
iti yadi vadet, tadaikasyaivārthasyāhamarthatvaṃ tvamarthatvañcāyātyeveti kathaṃ na sāṅkaryamiti cet; atīva sthūla-
dṛgbhavān . saṃsāriṇāmayaṃ vyavahāraḥ, na jñāninām . ataḥ śabdārthapratyayānāṃ sāṅkaryamidam . ato'sya
'bhossādho ! naivaṃvidheṣu viśvasitumarhasi' (nyā.maṃ. 7) iti jayantabhaṭṭavacanameva samīcīnamuttaram ..
etena 'yuṣmadasmatpratyayagocarayoḥ' ityādinā 'pratyaktvaparāktvayormiśraṇāt ahamarthaścidacigranthirūpaḥ
na kevalacetanaḥ' iti vacanam, lokadṛṣṭyā''pātaramaṇīyam, na kṣodakṣamamiti darśitam . tathā hi
śrībhāṣyam – 'ahaṃpratyayasiddho'hyahamarthaḥ, yuṣmatpratyayasiddho yuṣmadarthaḥ . tatra 'ahaṃ jānāmi' iti siddho
jñātā yuṣmadartha iti vacanam 'jananī me vandhyā' itivadvayāhatārtham (1-1-1) iti . evañcedaṃ jīvātmānamaṅgīkṛtya
paramātmānaṃ nirākṛtavatāṃ sāṃkhyasaugatādīnāṃ dṛṣṭyā, na tu vaidikavedāntidṛṣṭyā . ata evāhamarthānātmatvādo'pi
saugatādidṛṣṭyaiva, na tu vaidikavedāntidṛṣṭyeti śrībhāṣyakārāśayaḥ ..
ayaṃ bhāvaḥ - ātmā nāhamarthaḥ iti vadatastavāśayaḥ kaḥ? kiṃ 'aham' iti pratītau ātmā
viṣayatayā na bhāsate iti, athavātmā pratyagartho na bhavatīti, uta ahaṃśabdavācyo na bhavatīti . nādyaḥ,
'ahaṃ pratyayaviṣayatvāt' (bra.sū.śaṃ. adhyāsa.) iti bhavadācāryairavātmano'haṃpratyayaviṣayatvāṅgīkārāt . na
dvitīyaḥ, ātmanaḥ pratyaktvasya kadāpyanapāyāt . nāpi tṛtīyaḥ, 'aham' ityeva sarvaiḥ svātmano
vyapadeśena, svātmabhinnasyāhaṃśabdavācyatvasya kasyāpi kenāpyanaṅgīkārāt . ahaṃtvameva pratyaktvam . tattu
ātmanaḥ svarūpam . tacca na śabdaprayogāpekṣam . na ca suṣuptyādau ahaṃśabdaprayogābhāvāt, ātmano'-
hamarthatvaṃ nāstīti śaṅkayam; śabdaprayogābhāvamātreṇa vastuno'bhāvāsiddheḥ . ghaṭapadaṃ vinā ghaṭopa-
labdherdaśanāt . anyaśca śabdaḥ, anyacca jñānam, anyaścārthaḥ . śabdārthapratyayānāṃ sāṅkaryādevaitādṛśṛ-
vādānāmunmeṣaḥ . vastutastu trayamapīdaṃ parasparavilakṣaṇameveti tattadavasare pradarśyate . nanu cāmokṣaṃ
sūkṣmaśarīrasaṃbandhasyānapāyāt, tadviśiṣṭasyaivāhamarthatvāt śuddha ātmā idānīṃ kadāpi nāhamartha iti cet,
sūkṣmaśarīraṃ hi sarvathātīndriyam, ata eva śāstraikagamyam . tasya 'aham' pratītivyavahārādiprayojakatve'pi
vastusvarūpadṛṣṭyā viṣayatvaṃ kadāpi nāstyeva . evañca pratyaktvasyaivāhaṃtvāt, tasya ca kadāpyanapāyāt
ahamartha evātmā ..
==End of OCR for page 4==

==Start of OCR for page 5==
163
jīvasaraḥ
nanu kimityekadeśānuvādena vañcayasi ? 'na cāyamekāntenāviṣayaḥ, ahaṃpratyayaviṣayatvāt' iti
hyācāryavacanam ? tenāṃśato'hamarthasya viṣayatvasiddhiḥ . na tu kātsnryeneti cet; ayi bhoḥ ! tvamevaikadeśamanu-
vadasi . 'yuṣmatpratyayāpetasya ca pratyagātmano'viṣayatvaṃ bravīṣi . ucyate- na cāyamekāntenāviṣayaḥ
ahaṃpratyayaviṣayatvāt' iti hi pūrṇaṃ vacanam . anena ca pratyagātmano'viṣayatvamāśaṃkyāhaṃpratyayaviṣayatvameva
samarthyata ityasmadiṣṭasiddhiḥ . ekāntenāviṣayatvanirākaraṇenaikadeśaviṣayatvameva tatpratīteḥ siddhayet, na tu
kāryena viṣayatvaṃ siddhayediti cet, ghaṭādipratyayeṣvapīdaṃ 'samānam . ghaṭaṃ sākṣātpaśyato jāyamāne 'ayaṃ
ghaṭaḥ' iti pratyaye'pi na hi ghaṭaḥ kāryena viṣayaḥ; anekaguṇaviśiṣṭasya kenāpyekena pramāṇena kṛtsnagrahaṇaṃ
hi kadāpi kasyāpi na saṃbhavatyeva . tāvatā ghaṭasyāpyaviṣayatvaṃ kiṃ tvaṃ bravīṣi . tarhi ghaṭaḥ brahma ca samānaṃ
saṃvṛttaṃ bhavato brahman ! etādṛśacarcayā ko lābhaḥ ? kastra?
nanu bhoḥ ! upakrāntaṃ punarvismṛtamevāyuṣmatā . ahaṃpratyaye ātmano yathā viṣayatvam, tathānātmano'pi
viṣayatvaṃ vācyam, anyathā tasya 'tvam' iti nirdeśaḥ kathaṃ ghaṭeta? evañcāhamarthe pratyaktvavatparāktvamapyavarjanīya-
miti viśuddha ātmā nāhaṃpratyayaviṣayaḥ . dṛśyate ca 'ahaṃ sthūlaḥ' 'ahaṃ kṛśaḥ' ityādivyavahāre parāgarthasya
śarīrasyāpi ahaṃpratyayaviṣayatvam . sthūladaśāyāṃ yathānahamo'pyahaṃtvam, evaṃ 'ahaṃ sukhī' ityādāvapi
sūkṣmaśarīram, ahaṃkārākhyamantaḥkaraṇaṃ vā ahaṃpratyayaviṣayo bhavati, na tu śuddha iti cet; 'ahaṃ sthūlaḥ'
ityādau śuddhasya bhānaṃ nāstyevetyasakṛduktam . 'aham' iti pratīteḥ antaḥkaraṇāvacchinnacaitanyaprayojyatve'pi
sūkṣmasyāntaḥkaraṇasya tadviṣayatvaṃ tvasaṃbhavi . parāpekṣayā tu tādṛśāntaḥkaraṇadṛṣṭyā tvamādipadaprayogo'-
pyasaṃbhavyeva . ataḥ 'yuṣmadasmatpratyayagocarayoḥ' ityādyācāryavacanaṃ saṃsāryātmadṛṣṭyā sthūlaśarīrātmaviṣayaka
eva, na tvātmaviṣayakaḥ . jñānināṃ tu trividho'pi vyavahāraḥ pūrvameva pradarśitaḥ . kiñca - yasya pratyagarthasyā-
veśājjaḍamapyantaḥkaraṇaṃ pratyagiva bhātītyucyate 'aham' iti, tasyātmano'hamarthatvaṃ nāstītivacanam, yasya
vahnerāveśādayaso'pi dāhakatvāt 'ayo dahati' iti vyapadiśyate, tasya valerdāhakatvābhāvavacanavadupa-
hāsyam . ahaṃtvasyaiva pratyaktvarūpatvāt, ahamarthatvamapi pratyaktvarūpameveti, śabdaprayogarahitāyāmavasthāyāmapi
ātmano'hamarthatvam = pratyaktvaṃ durapahnavamityahamartha evātmā ..
kiṃ bahunā ! bhūmavidyāyām – 'tarati śokamātmavit' (chāṃ. 7-1-3) iti sarvaśokanāśakamātmavedana-
mupadeṣṭuṃ pravṛttena sanatkumāreṇa bhūmapadavācyaṃ paraṃ brahmopadiśya, tasya sarvātmatvam- 'sa evādhastāt . ......sa
evedaṃ sarvam' ityādinopadiśya, tasyaiva pratyagātmatvamapi 'athāto'haṅkārādeśa evāhamevādhastāt'
'ahamevedaṃ sarvam' (7-26-1) ityādinopadiśya, prakṛtātmopadeśaparaṃparātraiva viśrāmyatīti bodhanāya 'athāta
ātmādeśa evātmaivādhastāt ātmaivedaṃ sarvam' (7-26-2) iti samāpitam . ataśca saṃdaṃśapatitasyāha-
marthasyaiva prakṛtabhūmatvam, ātmatvaṃ ca spaṣṭamabhihitamiti ātmano'hamarthatvameva pāramārthikam . ahaṃpadārthatva-
manyat, ahamarthatvaṃ cānyat, ahaṃtvaṃ cānyadityevāntimo nirṇayaḥ . etenāhamarthavināśo na mokṣaḥ, kintu
ahamarthavaipulyamevetyeva paramaḥ siddhāntaḥ .. 7 ..
==End of OCR for page 5==