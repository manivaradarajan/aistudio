47
jaḍadravyasaraḥ
[upādānopādeyayorabhede pramāṇam]
22.
dravyaikyaṃ pratyabhijñā prathayati parimityantare'nyāpratīteḥ
aṃśūtkarṣakṣayādikṣamamapi ca tato rāśivat sthūlamekam .
utpadyate, kintu otaprotatayā vilakṣaṇatantusaṃyoge satyeva . idaṃ tu vaiśeṣikānāmapi samānam . sa eva
vilakṣaṇassaṃyogaḥ paṭavyavahārahetuḥ . kevalatantvapekṣayā vilakṣaṇasaṃyogādiviśiṣṭāḥ tantavaḥ = avasthāviśeṣa-
māpannāḥ tantava eva paṭa ityucyante . ataḥ saṃsargādeḥ viśeṣāt = vaiśeṣikamate asamavāyikāraṇatayā
abhimatāt vilakṣaṇāt avayavasaṃyogaviśeṣādeva avayavipariṣadrāśivanyādivādaḥ = dṛṣṭāntadāṣrṭānti-
kayossamuccitya kathanam . avayavī dāṣrṭāntikaḥ, itare dṛṣṭāntāḥ . pariṣat = sabhā, rāśiḥ, vanyā = vanasamūhaḥ,
ādipadena mālādigrahaṇam . eṣu atiriktaḥ avayavī tairapi nāṅgīkriyate . saṃyogaviśeṣaviśiṣṭāni kusumānyeva
mālā . evameva ghaṭapaṭādāvapi kuto na syāt . tathā ca pūrvaṃ tādṛśavilakṣaṇasaṃyogasyābhāvāt, kārakavyāpāreṇa
tādṛśavilakṣaṇasaṃyogasya jananāt na kārakavyāpāravaiyarthyam . ata evāvasthābhedo'pi . kāraṇāvasthāyāṃ hi
tādṛśavilakṣaṇasaṃyogo na vartate; kāryāvasthāyāṃ tu kārakavyāpārairjāyate . ataḥ kāraṇasamudāyamātraṃ na kāryam,
kintu saṃyogarūpāvasthāviśeṣaviśiṣṭāni upādānakāraṇāni kāryaṃ bhavati . ata eva tādṛśasaṃyogaviśiṣṭatvena
kāryasyāpūrvatvamapyupapadyate . etāvataivopapattau avayavātirikto'vayavī nāstyeva ..
nanvevaṃ sati subhagābhikṣukanyāyāvatāraḥ . vilakṣaṇāvayavasaṃyogānāṃ pūrvamasattvāt asatkāryavādaḥ
kathaṃ khaṇḍyate? avasthānāṃ pūrvamasattve'pi tadāśrayasya dravyasya sattvāt satkāryavāda evetyuttaraṃ tu 'āmmrān
pṛṣṭaḥ kovidārānācaṣṭe', itivatsaṃvṛttam . dravyamādāya yadi satkāryavādaḥ, tarhāvasthāmādāyāsatkāryavādo'-
pyabhyupeya eveti cet, avasthāyā niyamena dravyāśritatvāt dravyasyaiva prādhānyāt satkāryavāda eva .
avasthāviśiṣṭarūpeṇa dravyamasadeveti cet, satyam . ata evoktamasakṛt, na vayaṃ sāṃkhyasaṃmatasatkāryavādinaḥ,
nāpi vaiśeṣikasaṃmatāsatkāryavādinaḥ, kintu madhyasthapariṇāmavādina iti .. 21 ..
avayavātiriktāvayavivāde bādhakānyupanyasya, ubhayoranatireke sādhakapramāṇamāha - dravyaikya-
mityādinā. parimityantare = parimāṇabhede satyapi anyāpratīteḥ = atiriktapadārthasyāpratīteḥ pratyabhijñā =
'tadevedam' iti pratyabhijñā dravyaikyam = upādānopādeyadravyayoḥ abhedam prathayati = prakaṭayati . patratāṭaṅkādau
ākuñcanaprasāraṇādinā nyūnādhikadeśavyāptirūpaparimāṇabhedadarśane'pi 'tadevedam' iti aikyapratyabhijñāyāḥ sarva-
saṃmatatvāt upādānopādeyayoḥ atyantaṃ bhedo nāstyeva . avasthāviśiṣṭaveṣeṇa ekameva dravyam 'upādānam',
'upādeyam' iti bhinnatayā vyapadiśyate . mṛtpiṇḍaḥ upādānam, ghaṭaḥ upādeya ityatra hi piṇḍatvāvasthāviśiṣṭā
mṛt upādānam, ghaṭatvāvasthāviśiṣṭā mṛt upādeyetyarthaḥ . etadapekṣayātiriktaṃ kiṃ vartate? ataḥ avasthābheda-
mātram, na tu dravyabhedaḥ ..
nanvevaṃ yadi upādānopādeyayoraikyamaṅgīkriyate, tarhi aśuddhairyāmasāraiḥ sasyādeḥ poṣaṇāt, tatra
jātānāṃ taṇḍulādīnāṃ tādṛśagrāmasārapariṇāmabhūtānāṃ tadabhinnānāṃ bhakṣaṇāt śiṣṭānāṃ prāyaścittīyatā syāt . atha

***

tattvamuktākalāpaḥ
48
sāṃkhyavat siddhānte upādānopādeyayoratyantābhedānaṅgīkārāt na doṣa iticet; evaṃ tṛpyantaṃ chāndasaṃ tvāṃ kiṃ
būmaḥ? sāṃkhyavaddoṣo māastu . anyādṛśo doṣo'stīti prāyaścittīyatā kathaṃ vāryate? ataḥ satkāryavādādasa-
tkāryavāda eva dharmaśāstrānuguṇa iti cet-na- śabdaparivartanamātreṇa pratyakṣato dṛśyamānaṃ grāmasāraiḥ poṣaṇaṃ
vaijñānikaṃ kathamapagacchet ? parantvatrāyamasti viśeṣaḥ - mṛdaḥ ghaṭādyātmanā pariṇāmaḥ pratyakṣadṛṣṭaḥ . 'mṛdayaṃ
ghaṭaḥ' iti pratyabhijñāpi sarvānubhavasiddhā . sasyādipariṇāmasthale naitādṛśaḥ pariṇāmaḥ . svapoṣaṇāya dattaṃ
gomayādigrāmasāraṃ svapādaiḥ cūṣantaḥ, svasvarūpānuguṇaṃ taṃ grāmasāramadbhutarītyā parivartayantaḥ rūparasagandhān
vicitrān pradarśayantaḥ kīdṛśamindrajālaṃ sasyādiṣu vartamānā jīvāḥ kurvantīti smāraṃ smāraṃ mūkairbhavitavyaṃ sarvaiḥ.
grāmasārapariṇāmabhūtameva vividhasasyānāṃ vividhapuṣpaphalādikamiti vaijñāniko'yaṃ viṣayaḥ kena vānunmattenā-
palapituṃ śakyaḥ . parantu tatra vaijñāniko'pi satyāṃśaḥ na dravyaikyapratyabhijñāṃ leśato'pi janayatītyāścarya-
metat . parantu jānanti vijñāninaḥ . evameva brahmaṇaḥ vividhavicitraśaktipūrṇasya pariṇāmarūpamapīdaṃ jagat, na
tathā jñāyate, pratyabhijñāyate vā carmacakṣuṣkaiḥ . jñānavijñānasaṃpannāstu 'sarvaṃ khalvidaṃ brahma' (chāṃ.3-14-1) iti
jānantaḥ pratyabhijānantaśca nandanti . tādṛśasarvātmakabrahmadarśane dehasmaraṇādikaṃ kiṃ bhavet ? etādṛśaṃ vilakṣaṇaṃ
pariṇāmameva 'vivartam' ātasthuḥ śrīśaṅkarācāryā iti samaye sthāpyate . ataḥ sasyaphalādau aikyapratyabhijñāyā
abhāvāt na prāyaścittādiprasaṅgaḥ ..
nanu pratyabhijñāyā abhāve'pi vastunoraikyāt pratyavāyo'parihārya eva kileti cet; mṛdaḥ ghaṭarūpeṇa
pariṇāmāpekṣayā grāmasārāṇāṃ puṣpaphalādirūpeṇa pariṇāmasyātyantavilakṣaṇatvānna doṣaleśaḥ . tattatsasyādiṣu
vartamāno hi jīvaḥ caitanyasvarūpaḥ śabdasparśarūparasagandhān apūrvatayā parivartya sarvaṃ pavitrīkṛtyaiva pariṇama-
yati . anyathā hi rathyājalānāṃ gaṅgāyāṃ melanena gaṅgāyā api pāvanatvaṃ na syāt . etadapekṣayāpi grāmasārāṇāṃ
pariṇāmo'tyantaṃ vilakṣaṇo'tyantaṃ vismayakārīti vivekināmatyāścaryāvaham . tāvatā pariṇāmo nāstītya-
satkāryavādastu vijñānaviruddhaḥ . manassamādhānārthamucyate yadi, tarhi samādhatsva kathañcit . antataḥ - kiṃ na
smaryate 'mana eva manuṣyāṇāṃ kāraṇaṃ bandhamokṣayoḥ' iti . ata etādṛśavivartasthale na kaścana pratyavāyaḥ .
tāvatā vastutattvaṃ kathamanyathā bhavet ? bhojanakāle tu bhagavadvayatiriktasmaraṇaṃ niṣiddhamityapi smartavyam . evaṃ
satyapi bhojanasamaye grāmasārasmaraṇaṃ kasyaciddaurbhāgyaśālino yadi bhavet, tadā bhagavadvaibhavam etādṛśendra-
jālarūpaṃ smṛtvā pāpaṃ kṣapitavyam, na śakyaṃ cedupoṣitavyam ..
nanu śrutau 'yathā saumya' ityādinā mṛtkāryadṛṣṭānta eva pradarśitaḥ, na tu sasyādidṛṣṭānta iti cet,
asya vaijñānikatvena sarvairjñātumaśakyatvātprasiddho dṛṣṭāntaḥ prādarśi . mṛnnirmitaṃ gajāśvadevatāmūrtyādikameva vā
dṛṣṭāntīkriyatām . mṛdā nirmitamapi gajādikaṃ paśyantaḥ, 'gajo'yam atyadbhuto vartate' ityeva vadanti .
devapratimāṃ paśyantaśca divyaṃ devaṃ paśyanti purataḥ, na tu mṛdam . mṛdaṃ paśyatāṃ tatra devo na syāt . devaṃ paśyatāṃ
tatra mṛnna syāt . 'pṛthivyā oṣadhayaḥ . oṣadhībhyo'nnam' ityādiśrutyā annādipariṇāmā api pṛthivyā
eva . kiṃ bahunā ! vedāntaḥ annapadaṃ pṛthivīparyāyaṃ bravītīti 'tā annamasṛjanta' ityādau saṃpratipannam ..

***

49
jaḍadravyasaraḥ
kiṃ bahunā ! bhuktamannaṃ rasaraktamāṃsamedomajjāsthirūpeṇa krameṇa pariṇamata iti prasiddham. mātuśśarīre
mātuḥ raktaṃ kṣīrarūpeṇa pariṇamate . goraktaṃ kṣīrarūpeṇa pariṇamate . dvayamamṛtatulyamiti śāstram . no cet
stanyapānaṃ raktapānameva bhavediti mahān pratyavāyaḥ syāt . tatrāpyasatkāryavāda eveti cet, tat kṣīraṃ kuta
āgatam ? kimākāśāditi vaktavyam . īśvara eva sarvatra sarvaṃ karotīti cet, karotvīśvaraḥ . upādānaṃ kim ?
kiṃ vastu kiṃ rūpaṃ karoti? ato'satkāryavāda iti saṃketamātrāt nātmarakṣaṇaṃ bhaviṣyati . pariṇāmavādastu
vaijñānikaḥ manastṛptyarthaṃ tathāṅgīkurma iti cet, aṅgīkriyatāmityuktameva ..
mahadrahasyamatraiva hyasti kiñcidvicintyatām . etāvatāpi kālena kenāpyavahitaṃ na hi ..
kathamevamabhūt naiva jñātuṃ kenāpi śakyate . māyāṃ pṛccha, na cetkālarūpiṇaṃ taṃ svayaṃ prabhum ..
idamatra tattvam - pariṇāmasthale evaikyapratyabhijñā . vivartasthale tu dravyaikyaṃ vijñānamātragamyam, na
pratyakṣagamyam . grāmasāreṇa vardhitānāṃ sasyavṛkṣalatādīnāṃ dhānyaphalapuṣpādīnāṃ tatpariṇāmarūpatvaṃ ko vā viśvaset
vijñāninamṛte? 'agnerāpaḥ' iti vadati śrutiḥ . 'kāraṇaguṇāḥ kārye saṃkrāmanti' iti nyāyaḥ kutra gataḥ?
kuto gataḥ? atraivāsti sṛṣṭeḥ rahasyaṃ sarvam . etadapariśīlanādeva paṇḍitānāṃ kalaho nādyāpi śāntaḥ . kuta
evamiti cet, māyāṃ pṛccha, athavā tatsvāminaṃ bhagavantaṃ pṛccha . tathā ca kārye kāraṇapratyabhijñāyāṃ pariṇāmaḥ,
apratyabhijñāyāṃ tu vivarta ityeva yuktam . adhikaṃ paścāt ..
susūkṣmaṃ sṛṣṭivijñānaṃ pariśīlayatām 'ārāmamasya paśyati na taṃ paśyati kaścana' (bṛ.6-3-14).
iti sṛṣṭikarturvaibhavaṃ vaiśiṣṭayaṃ ca sarvaṃ jñāyeta . atra 'asya' ityanena pūrvaṃ tatraiva 'sa hi kartā' iti prastutaḥ
paramātmā grāhyaḥ, na tu jīvaḥ, arthavirodhāt . paramātmano'ghaṭitaghaṭanāsāmarthyasyānyatkimapekṣitaṃ sākṣyam
'agnerāpaḥ' ityetadapekṣayā . agnerapāṃ pariṇāmarūpatā kathaṃ vā mānavabuddhyā pratyabhijñātuṃ śakyaḥ? atassṛṣṭi-
vijñānaṃ pariṇāmaviśeṣarūpavivartarūpameva . idameva na vilakṣaṇatvādyadhikaraṇānāṃ sarveṣāmapi viṣayaḥ . ata eva
jagadidaṃ jñānināṃ dṛṣṭyā brahmasvarūpam, ārāmarūpaṃ ca . itareṣāṃ tu vijñānadṛṣṭyā brahmasvarūpam, ajñānināṃ
dṛṣṭyā tu kevalajaḍasvarūpam ..
pūrvagrahādikaṃ tyaktvā cintyatāṃ satyamīdṛśam . satyaikaniṣṭhāssanto'tra pramāṇaṃ syuramatsarāḥ ..
vardhayitvā bahūn śabdān keśākeśi vidhāya ca . lābhaḥ ko vā''pta iti ca cintyatāmātmasākṣikam..
sarvajñā api guravaḥ sūcanānmāyino dhruvam . naiva prācīkaśan te hītyevaṃ manyāmahe vayam ..
kālenaivottaraṃ deyam, tadadhīnāḥ kiletare . sa cāgataśca kālo'yam adya daivaṃ vadatyaho ..
atiriktāvayavyanaṅgīkāre tāttvikaṃ lāghavamāha- aṃśūtkarṣetyādi . aṃśuśabdaḥ aṃśaparyāyaḥ .
aṃśavaḥ = avayavāḥ . teṣāmutkarṣaḥ, kṣayādiśca = ādhikyanyūnatve . tayoḥ kṣamam = yogyam . tataḥ = ati-
riktāvayavyabhāvādeva sthūlam ekam = avayavipadavācyaṃ rāśivat = dhānyarāśyādāviva aṃśūtkarṣakṣayādikṣama-
mapi ca bhavati . atiriktāvayavivāde hi, avayavitaḥ ekaparamāṇuviśleṣe, saṃśleṣe vā pūrvāvayavinaḥ nāśaḥ,