==Start of OCR for page 1==
72.
131
[ātmanaśśarīrātireke pramāṇam]
syādvā'sau carmadṛṣṭerayamahamiti dhīrdeha evātmajuṣṭe
niṣṭapte lohapiṇḍe hutavahamativadbhedakākhyātimūlā .
śrutyarthāpattibhiśca śrutibhirapi ca nassarvadoṣojjhitābhiḥ
dehī dehāntarāptikṣama iha viditaḥ saṃvidānandarūpaḥ .. 2 ..
jīvasaraḥ
itivadupapatteḥ . 'mamātmā' iti pratītestvayaivaupacārikatvāṅgīkārāditi śaṅkāyāmāha – syādvāsāvityā-
dinā . niṣṭapte = samyak tapte lohapiṇḍe = ayaḥ piṇḍe hutavahamativat = vahnibuddhivat bhedakākhyātimūlā =
bhedakākārājñānamūlā 'ayamaham' ityasau dhīḥ = anubhavaḥ carmadṛṣṭeḥ sthūlabuddheḥ ātmajuṣṭe deha eva
ātmasahitadehaviṣayiṇyeva syādvā = bhavedvā . vā iti prauḍhivādaḥ . tena 'na māṃsacakṣurabhivīkṣate tam' itivat
jñānino ye na bhavanti, teṣāṃ carmacakṣuṣāṃ svātmasaṃdarśanaṃ kathaṃ vā saṃbhavīti sūcitam . 'deha eva' ityatra
evakāro'yogavyavacchede, na tvanyayogavyavacchede, indriyaprabhṛtiṣvapi 'ahaṃ paśyāmi' ityādāvahamiti
pratīterjāyamānatvāt ..
vastutastu vaidikānāṃ vedenaiva tatsiddhirityāha - śrutyarthāpattibhiścetyādi . śrutyarthāpattibhiśca = śrutyaiva
siddhā arthāpattayaḥ, tābhiśca 'agnihotraṃ juhuyātsvargakāmaḥ' ityādibhiḥ pāralaukikaphalavidhāyakaiḥ vākyaiśca .
śarīrātiriktātmano'bhāve etādṛśavidhayaḥ arthaśūnyāssyuḥ . iyameva śrutārthāpattirityucyate . api ca śrutibhiḥ
iti dṛṣṭārthāpattiḥ . nanu 'pīno devadattaḥ' ityādau pīnatvādiḥ dṛṣṭo'rthaḥ . tadanupapattyā rātribhojanakalpanaṃ
dṛṣṭārthāpattiriti prasiddham . bhavatā tu 'śrutiḥ' dṛṣṭārthāpattirucyate, kathamidam ? śrutiḥ khalu śabdaḥ .
satyam ! laukikānāṃ sā dṛṣṭārthāpattiḥ . vaidikānāṃ tu śrutireva divyaṃ cakṣuḥ . dṛśyate kila vaidikānāṃ
nirdeśaḥ – 'śrutismṛtibhyām' iti vaktavye 'dṛṣṭasmṛtibhyām' (bra.sū.3-1-8) iti . pratyakṣā śrutiḥ,
śrutārthānāmanupapattiśca vivakṣitā . sarvadoṣojjhitābhiḥ = pauruṣeyatvaprayuktāprāmāṇyaśaṅkāhetudūrābhiḥ śruti-
bhiśceti śrutiviśeṣaṇaṃ tasyā vaiśiṣṭyapradarśanārtham . naḥ = vaidikānāmasmākam iha = etadviṣaye dehī = dehasvāmī,
ata eva dehātiriktaḥ dehāntarāptikṣamaḥ = dehāntaraprāptyarhaḥ = janmāntaraprāptyarhaḥ ata eva śarīrātiriktaḥ,
svarūpatastu saṃvidānandarūpaḥ = jñānānandamayaḥ viditaḥ = niścitaḥ . 'ca'kāreṇa smṛtirapi vivakṣitā
'dehī nityamavadhyo'yaṃ dehe' (gī.2-30) ityādirūpā . śrutiśca 'jñājñau dvāvajau' (śve.1-9) iti 'asya
prakaraṇagranthatvena svīyānuddiśyaiva etadmanthakaraṇāt, dehātiriktātmasadbhāve śrutireva pramāṇatayopanyasyate .
nāstikaissākaṃ vivāde tu, taiḥ vedaprāmāṇyānaṅgīkārāt, naivaṃ vaktuṃ śakyam; anumānameva pramāṇaṃ pradarśanīyam .
ata eva 'sukhaduḥkhajñānānyātmano liṅgam' (nyā.sū.1-1-2) 'pravṛttyādyanumeyo'yaṃ rathagatyeva sārathiḥ'
(muktā. pratyakṣa) ityādyucyate . ekasminneva viṣaye pramāṇadvayapravṛttau na kaścana virodha iti jñeyam . samanantara-
śloke'pīdaṃ spaṣṭam ..
==End of OCR for page 1==

==Start of OCR for page 2==
tattvamuktākalāpaḥ
132
nanu bhoḥ ! idaṃ prathamaṃ vivicyatām . 'ayamaham' iti dhīḥ kiṃ dehe ātmabhramaḥ, uta ātmani
dehabhramaḥ? bhramasthale sarvatra hi trayamāvaśyakam - adhiṣṭhānam, adhyastam, sādhāraṇākāraśceti . yathā rajju-
radhiṣṭhānam, tatrādhyastassarpaḥ, adhyāsahetuśca ubhayossādhāraṇākāro dairdhyādiḥ . 'ayaṃ sarpaḥ' iti bhrame idaṃ
trayamāvaśyakam . tathā prakṛte 'ayam' iti śarīram, 'aham' ityātmā . ubhayossādhāraṇākāraḥ pratyatvameva
vaktavyam . jaḍasya śarīrasya pratyaktvaṃ kathaṃ vā bhavet ?
nanu cātrācāryaiḥ 'niṣṭapte lohapiṇḍe' ityādinātyantataptāya eva dṛṣṭāntatayābhyadhāyi . samyak
taptaṃ raktavarṇaṃ ayaḥ 'ayaṃ vahniḥ' ityeva vadanti janāḥ . tadvat śarīraṃ sarvamāviśya jīvo vartate yataḥ, tata
eva 'ayamaham' iti vyavaharanti janāḥ . ato'trobhayasādhāraṇākāro nāpekṣyate . na hi ayaso'gneśca
sādhāraṇākāro vartate . āropasthale sarvatrāpyevameva . 'lohitaḥ sphaṭikaḥ' ityādau spaṣṭamidam . na hi
sphaṭikajapākusumayoḥ sādhāraṇadharmaḥ kaścidasti . ayasi vahnivyavahāro hi dvividhaḥ - ayaso vahveśca bhedaṃ
jānatāṃ prauḍhamatīnām vyavahāra ekaḥ, bhedamajānatāmabhedaṃ paśyatāmaprauḍhamatīnāmaparaḥ . ādyastvāropaḥ, ata
evaupacārikaḥ . dvitīyastu āropājñānādbhamaḥ . ācāryaistu 'bhedakākhyātimūlā' iti viśeṣaṇāt dvitīya
evātra dṛṣṭāntatvenābhimata iti bhāti . na caupādhikatvājñānameva vivakṣitam, na tu bhrama iti vācyam; ayi
bhoḥ sādho ! ajñātaupādhikatvabhramatvayoḥ ko viśeṣaḥ? vivicyatām . śuktirajatabhramo'pi sādṛśyaupādhika
eva . bhāsvaraśukkurūpameva kilātropādhiḥ . evañca 'lohapiṇḍe hutavahamativat' iti bhramo'pi evameva
vaktavyaḥ. bālāstu āropamapi na jānanti; upādhimapi na jānanti . kintu anubhavamātraṃ teṣām . ata eva
khalu 'indriyairupalabdhaṃ yat tat tattvena tu gṛhyate . jātāstattvavido bālāḥ tattvajñānena kiṃ phalam'
ityupahasanti bauddhāḥ . ataśca prakṛte 'ayo dahati' itivat dehātmabhramaścet, kāraṇamupapādyatām . ayasaḥ
agnyāveśaḥ pratyakṣasiddhaḥ . prakṛte dehe jīvavyāptiḥ katham, tasyāṇutvāt . na ca taddharmasya jñānasya
vyāptirastīti vācyam . dharmabhūtajñānasya pratyaktvābhāvāt . 'sthūlo'haṃ jānāmi' ityasya pratyaktvānubhava-
rūpatvāt. ataḥ kathaṃ dehātmabhramaḥ ? ..
athavā paśyāmo gahanānimānanubhavān agre'khyātiprakaraṇe (buddhi. 14). prakṛte 'ayamaham' iti
dhīḥ ayasi vahnivyāptivat, dehe caitanyavyāptyā jāyata iti spaṣṭamuktam . savapikṣayāntarvartamānaṃ pratyagātmatattvam
buddhimanaïndriyaprāṇaśarīraparyantaṃ saṃkrāntaṃ sat, tatra sarvatrāhaṃpratyayaṃ janayati . evañca yasya saṃkramaṇenetaradapi
pratyagiva bhāti, tasyaiva pratyaktvaṃ sahajam, itaratra tu tadaupādhikam . ataḥ pratyakcaitanyaṃ śarīramabhivyāpya,
prasṛtya śarīrākāramāpannamahaṃpratyahetuḥ prauḍhamatīnām 'ayo dahati' itivat . ata eva nimīlitacakṣuṣo'pi
śarīraṃ svayaṃ bhāsate . na hi tatra sthūlaṃ śarīraṃ bhātumalam, tasya jaḍatvena bāhyatvāt . nāpi mānasaṃ bhānam,
bāhya viṣaye mānaso'svātantryāt . ataḥ pratyagātmacaitanyameva sarvatrāhaṃpratyayahetuḥ ..
nanu dharmabhūtajñānasyaiva śarīravyāpteḥ pratipādanāt, tasya pratyaktvābhāvāt, tadavacchinne śarīre kathaṃ
pratyaktvabhānamiti cet, agre caturthaśloke'syārthasyācāryairavopakṣepādadhikaṃ tatra vicārayāmaḥ . prakṛte, nimīlitacakṣuṣaḥ
==End of OCR for page 2==

==Start of OCR for page 3==
133
jīvasaraḥ
śarīsakāreṇa pariṇatasya caitanyasya svaprakāśatvāt, pratyaktvācca tadavacchinne śarīre'pi ayasi vahnivat
pratyaktvabhānamāvaśyakam . athavā prāṇasya sarvaśarīravyāptirvartata eva . prāṇasya jīvavyavahāropādhiṣvatyantaṃ
prādhānyam 'prāṇa eva prajñātmā' (kau.3-9) ityādinā sarvasaṃpratipannam . sa ca sarvaṃ śarīraṃ vyāpyaiva vartate .
evañcāhamartho'pi prāṇaṃ vyāpya, tadvārā śarīraṃ vyāpya vartata iti śarīre'haṃpratyayaḥ prāṇopādhiko'pi bhavitumarhati.
athavā kimarthaṃ dainyam ! pañcabhūtānyapi ātmana upādhaya eveti, tadātmake dehepyahamarthavyāptirvartata eva . ata
eva 'kiṇvādibhyo madaśaktivat' ityapi nātyantamaprāmāṇikam . tāvatyeva viśrāntirnetyetāvadevātra jñeyam .
etena 'vijñānaghana eva' ityādyapi vyākhyātam . atredamapi paṭhyatām 'puruṣe tvevāvistarāmātmā . sa hi
prajñānena saṃpannatamaḥ . vijñātaṃ vadati, vijñātaṃ paśyati, veda śvastanam, veda lokālokau, martyanāmṛtamīkṣata ityevaṃ
saṃpannaḥ . athetareṣāṃ paśūnāmaśanāyāpipāse evābhivijñānam' (ai.ā.2-3-2) iti . 'bhūtātmā cendriyātmā ca
buddhyātmā ca tathā bhavān . jīvātmā paramātmā ca tvamevaṃ pañcadhā sthitaḥ ..' (mahābhā.) iti ca ..
vastutastu - vahnireva dahati, na tvayaḥ iti vivekavatāmapi vahnerādhāramantarā sthātumaśakyatvena
'ayo dahati' iti viśiṣṭavyavahāraḥ sahajatayā dṛśyata eva . svāyattaśabdaprapañcānāmapi arthaviśeṣavivakṣayā
aupacārikāḥ 'gaṅgāyāṃ ghoṣaḥ' 'gaurvāhikaḥ' ityādivyavahārāḥ bahulaṃ bhavantyeveti pradarśitameva . sarvajñaḥ
sarvavit śrīkṛṣṇo'pi hi 'ahaṃ vakṣyāmi' ityeva vadati, na tu 'mama mukhaṃ vakṣyati' iti . 'bādhitānuvṛttyā' dikaṃ
dṛṣṭāntamātram . tatrāgrahapradarśanādikaṃ bhāvāparicayamūlakamityagre (ślo. 74) vicāryate . 'ahaṃ vakṣyāmi' iti
na śrīkṛṣṇasya vacanam, kintu vyāsasyeti cet, aho! kiyānāgrahastava . astu ! sarvajñaḥ nārāyaṇakalāvatāraḥ
śrīvyāsaḥ śrīkṛṣṇaṃ mānuṣīṃ tanumāśritaṃ śarīrātiriktaṃ jānāti, na vā? yadi na jānāti, rakṣitaṃ bhāratīyānāṃ sarvasvaṃ
sarvamajñānikulaśekhareṇa tvayā ! yadi jānāti, tarhi 'bhagavānuvāca' iti kathaṃ vadet ? 'bhagavanmukhamuvāca' iti
khalu vaktavyam . vacanānukūlaprayatnasyātmaniṣṭhatvāt syātkāmamiti cet, tarhi tadaupacārikameva . kiñca ‘ahaṃ
gacchāmi' iti jñāninām vyavahāraḥ kathaṃ syāt; 'mama pādau gacchataḥ' ityeva syāt . na ca tadeva mukhyaṃ
prāmāṇikam, itarattu aupacārikameveti vācyam; 'svāyatte śabdaprayoge' ityādikaṃ kutra gatam? astyeva sarvaṃ
vyavahārāvasthāyāmiti cet, pāramārthikyāmavasthāyāṃ kasyāpi vyavahārasyābhāvāt, sarvamapi vyāvahārikameveti
avasthābhedakalpanādikaṃ svaparavañcanamātram . ko matimān 'nāhaṃ gacchāmi, mama pādau gacchataḥ' iti vyavaharet.
ataḥ jñānināmapi asti trividho vyavahāraḥ 'jñānānandamayo'ham' 'ahaṃ brahmāsmi' ityādiḥ kevalātmaviṣayakaḥ
ekaḥ . 'mama śarīram' iti bhedaviṣayakaḥ aparaḥ . 'ahaṃ vadāmi' 'ahaṃ gacchāmi' iti śarīra-
viśiṣṭātmaviṣayakastṛtīyaḥ . ataḥ jñānināmapi 'aham' itidhīḥ śarīraviśiṣṭaviṣayiṇī vartata eveti
sūcanārthameva 'vā' iti prauḍhivādasūcanam . 'ayo dahati' ityādāvapi, ayassaṃyuktavahvereva dāhakatvaṃ
jānanto'pi, taptamayaḥ yadā raktavarṇaṃ bhavati, tadā tatra taṃ vahnimeva jānanti . aṅgārādāvapi vahnibuddhirevameva.
na hi nirāśrayo vahniḥ kutracidanubhavasiddhaḥ . atastatrāyasa ākāramāpannaṃ vahnimeva, 'ayo dahati' iti
vadanti . yadā varṇaṃ na bhavati, tadā tatrāgneragrahaṇāt 'ayo dahati' iti vyavahāra aupādhika ityucyate .
==End of OCR for page 3==

==Start of OCR for page 4==
tattvamuktākalāpaḥ
73.
134
[ātmana indriyādyatirekaḥ]
bāhyākṣebhyo'nya ātmā tadakhilaviṣayapratyabhijñāturaikyāt
kartuḥ smṛtyādikārye karaṇamiti mano mānasiddhaṃ tato'nyat .
ye tu bālāḥ agnisadbhāvaṃ tatrājānantaḥ ayasa eva dāhakatvaṃ matvā tathā vyavahareyuḥ, tadā sa bhrama eva .
ataśca 'ayamaham' iti buddhyā śuddhasyātmano'siddhāvapi śrutyaiva dehātiriktātmasiddhiriti tātparyam ..
yadapi coktam 'kṛśo'haṃ sukhī' iti kṛśatvasukhayoḥ sāmānādhikaraṇyadarśanāt śarīramevātmeti,
tat jñānināmapi trividhavyavahārassahaja evetyanupadaṃ pradarśitatvāt, śarīrasthaulyasya duḥkhahetutām, tatkāryasya
sukhahetutāṃ ca jānatāṃ tathā vyavahāraḥ prāmāṇika eva . śarīraśarīriṇossaṃbandhasyātyantavilakṣaṇatāyāḥ
pūrvaślokavyākhyāyāmeva pradarśitatvena tatprayuktasyāsya vyavahārasyaupādhikatve'pi bhramatvaṃ nāstyeva ..
kimaṅga bhoḥ ! 'kṛśo'ham' iti pratītirna tarhi bhramarūpā ? vaktutaḥ svarūpamanuvidhatte bhramatvādi-
nirṇayaḥ . ataḥ na tathā sunirṇeyaḥ, yathā tvaṃ manyase brahman ! kimidamucyate, mahātman? vaktṛsvarūpānuguṇo
nirṇaya iti . gardabho'pi kasyacidaśvāyeta kim ? bālo'si tvam . vahnayaupādhikamayaso dāhakatvaṃ jānataḥ
'ayo dahati' iti vyavahāro na bhramamūlaḥ . tadvadeva śarīrātiriktamātmānaṃ jānataḥ 'kṛśo'ham' iti
pratītirapi . vahvereva dāhakatvaṃ jānatām 'vahnirdahati' ityeva khalu syādvyavahāraḥ, na tu 'ayo dahati'
iti? na bālastvam, kintu bāliśaḥ . 'devadattaḥ kāṣṭhaistaṇḍulaṃ pacati' iti vyavahāro na dṛṣṭapūrvaḥ kiṃ
tvayā . pāko nāma vijātīyatejassaṃyogaḥ . 'vahninā taṇḍulaṃ pacati' iti khalu vaktavyam, katham 'kāṣṭhaiḥ'
iti? kāṣṭhapadaṃ vahnāvaupacārikamiti cet, svāyatte śabdaprayoge kathamaupacārikaṃ prayukte vidvajjanaḥ . na
tāvanmātram . evaṃ kāṣṭhānāṃ karaṇatvādeva hi kāṣṭhasauṣṭavavivakṣayā 'kāṣṭhāni pacanti' iti prayogaśśābdi-
kairapīṣyate . nirāśrayasya vahneḥ sthityasaṃbhavāddhi kāṣṭhādhiṣṭhitavahnibuddhyā 'kāṣṭha' padaprayoga iticet,
tahyevameva vivekināmapi 'ayo dahati' iti prayogassahajaḥ . tathaiva mahāvedāntināmapi caitanyāvacchedamantarā
ātmano'vasthānāsaṃbhavāt, vyavahārānarhatvācca 'ayamahamasmi devadattaḥ' iti vyavahāro'tyantaṃ prāmāṇikaḥ . ye
tvardhavedāntinaḥ, ata eva mūrkharūpāḥ, ta eva svasya jñānitāṃ prakaṭayituṃ 'nāhaṃ karomi, mama śarīraṃ karoti'
iti vilakṣaṇaṃ vyavahareyuḥ . ataśca viśuddhātmasvarūpadṛṣṭyā 'kṛśo'haṃ sukhī' iti vyavahāraḥ aupa-
cārikaḥ . 'gaurvāhikaḥ' iti prayogo na hi vāhikasya gotvaṃ sādhayet . evaṃ 'kṛśo'ham' ityādi-
vyavahāro'pi . ataḥ śarīrātirikta evātmā .. 2 ..
santyanye'pi pakṣāḥ śarīrātmavādināmiva indriyādyātmavādināmapi . 'dehendriyamanaḥ prāṇadhībhyo'nyaḥ'
iti hyācāryāḥ . dehātiriktatvaṃ ca sādhitam . 'ahaṃ paśyāmi' 'ahaṃ śṛṇomi' ityādipratītisvārasyāt
indriyasya ahamarthatvapratītyā indriyāṇyevātmeti, dehātmavādanirākaraṇānantaramindriyātmavādaṃ nirākaroti –
bāhyetyādi . indriyeṣvapi manaḥ āntaram . cakṣurādi bāhyaṃ tu tadapekṣayā prasiddhataram . ataḥ prathamamasya varṇanam.
==End of OCR for page 4==