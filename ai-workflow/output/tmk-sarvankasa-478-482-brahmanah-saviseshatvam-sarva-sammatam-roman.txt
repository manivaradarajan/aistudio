==Start of OCR for page 1==
431
[brahmaṇassaviśeṣatvaṃ sarvasammatam]
nāyakasaraḥ
172.
sāvidyaṃ ke'pi sopādhikamatha katicit, śaktibhirjuṣṭamanye
svīkṛtyaikādvitīyaśrutimapi jagadustadviśiṣṭaikyaniṣṭhām .
śrīśaṭhakopasūristādṛśīṃ parāṃ kāṣṭhāmārūḍhā iti prathitamidaṃ tattadīyairvacanaiḥ . 'na śūdrā bhagavadbhaktā viprā
bhāgavatāḥ smṛtāḥ . sarvavarṇeṣu te śūdrā ye hyabhaktā janārdane ..' ityārṣaṃ vacaḥ . ataḥ –
tyaktvā tvāṃ dūrato duṣṭamasaṃbhāṣyatamaṃ satām . āhvaye śaṅkarācāryabhaktānevātra nirṇaye ..
astu nāma paramaṃ hitaṃ vaco brahmarṣivaryasya, 'prāpyaṃ jñānaṃ brāhmaṇāt kṣatriyādvā' (āpa.) ityādi .
śrīmanmahābhāratasthaṃ kauśikopākhyānamapi vipravaryeṇa tena nāvalokitam . antataḥ, kiṃ smaranti bhavanto
bhavadācāryacaritam, vacanaṃ vā - 'caṇḍālo'stu sa tu dvijo'stu gururityeṣā manīṣā mama' ityādikam ? nanu bhoḥ !
naitādṛśān viśvasanti vimarśakāḥ . āsan kilāneke śaṅkarācāryeti nāmānaḥ . jānāmyahaṃ sarvam . ata eva
śaṅkaravijayacaritamapi mayā sākṣīkṛtam. tatkartā hi bhavatāṃ pūjyatamaḥ . paṭhyatāṃ sāvadhānaṃ tat. ante rakṣātmānaṃ
mahāpātakāt . yaccoktamupāsanaṃ kriyā. kriyāsādhyaṃ phalamanityamityādi, tatra vaktavyaṃ pūrvasara eva vistaraśaüktam ..
antata asyaikasya vottaraṃ dīyatām . upāsanaṃ mānasī kriyā . ataḥ tatphalaṃ saguṇaprāptirūpaṃ
kriyāsādhyatvādanityamityucyate bhavatā . evaṃ tarhānāvṛttisūtrasya kā gatiḥ? sā tu kramamuktiparetyuktameveti cet,
kriyāsādhyaṃ phalamanityamucyate, kramamuktirapyucyate . kiṃ virodha eva na jñāyate? punarjanmanāpi tadbhavitumarhatīti
cet, bhavatu bhavadanugraheṇa . apunarāvṛttiḥ katham? tattu evaṃ bhavet - bhoḥ ! māstu tava saṅkaṭam ..
jānāmi bhavatāṃ tarkaparatāṃ samyageva hi . pratiṣṭhito na bhavati tarko nūnaṃ śruteḥ puraḥ ..
kathañcitkila bauddhānāṃ bhaṅgāyācāryadarśitām . punarmā gaccha saraṇiṃ śūnyavādo bhavedhruvam ..
bahudhā proktametaddhi punarmā piṣṭapeṣaṇam . bauddhamārgaṃ parityajyā''gaccha mārgaṃ tu vaidikam .. 26 ..
nanu yadi brahmaṇa upādānatvaṃ taccharīrabhūtacidaciddvārakam, tarhi kāraṇabhūtasya vastunaḥ 'ekamevā-
dvitīyam' ityekatvaṃ na mukhyaṃ syāt, kintu viśiṣṭaikyavivakṣayetyekatvamamukhyameva syāditi śaṅkāṃ pariharati -
sāvidyamityādi . ke'pi nirviśeṣavādinaḥ sāvidyaṃ brahma = avidyāviśiṣṭaṃ brahmopādānaṃm svīkṛtya,
ekādvitīyaśrutimapi = pralayakālikīm 'ekamevādvitīyam' iti śrutimapi tadviśiṣṭaikyaniṣṭhāṃ jagaduḥ =
avadan - atha katicet sopādhikaṃ brahma svīkṛtya, tadviśiṣṭaikyaniṣṭhām ekādvitīyaśrutiṃ jagaduḥ iti,
anye śaktibhiḥ juṣṭaṃ brahma svīkṛtya, ekādvitīyaśrutimapi tadviśiṣṭaikyaniṣṭhāṃ jagaduḥ iti ca bhinnaṃ bhinnaṃ
vākyam . ādyaṃ nirviśeṣavādinām, dvitīyaṃ bhāskarasya, tṛtīyaṃ yādavaprakāśasya . nityaśuddhabuddhamuktasvarūpasya
brahmaṇa upādānatvaṃ yadi svarūpakṛtam, tarhi tasya svarūpasya nityatvādevānirmokṣaprasaṅgaḥ iti jagadbrahmaṇormadhye
anirvacanīyamavidyākhyaṃ kiñcidaṅgīkṛtya sāvidyaṃ brahmopādānam, niravadyaṃ tadeva paramaprāpyaṃ nityaśuddhetyādirūpa
maṅgīcakruḥ . 'upādhinimitto bhedaḥ, na pāramārthika ityeṣo'rthaḥ sarvairvedāntibhirabhyupagantavyaḥ' (bra.sū.bhā.1-4-
==End of OCR for page 1==

==Start of OCR for page 2==
tattvamuktākalāpaḥ
432
22 śaṃ.) iti khalu bhāṣyam . yadi sāvidyamupādānam, tarhi 'ekamevādvitīyam' iti śrutiḥ kathaṃ ghaṭatāmiti
cet; avidyāyā anirvacanīyatāmabhyupagacchanta eva, tasyā mithyātvāt, satyabhūtavastvantarābhāvārthakam
'ekamevādvitīyam' iti vākyamiti khalu vadanti ..
idaṃ kathaṃ ghaṭatām? sajātīyavijātīyasvagatabhedatrayarahitaṃ khalvadvitīyādipadasyārtho'varṇi . avidyā
brahmasajātīyā? uta vijātīyā? ādyastu na bhavati, brahmādvaitabhaṅgāt . vijātīyā cet, vijātīyā-
vidyāviśiṣṭamevopādānaṃ siddham, saṃmataṃ caitadeva . evaṃ sati vijātīyayā'vidyayā viśiṣṭatvātkathamadvitīyam
brahma? pāramārthikadvitīyarahitamityevārtha iti cet, tat sajātīyadvitīyarāhityameva, na tu vijātīyadvitīya-
rāhityarūpam . tadāpi avidyāyā brahmavijātīyatvādvijātīyadvitīyarāhityaṃ viruddhayeta, vijātīyadvitīyā-
ṅgīkārāt . avidyāyā anirvacanīyatvāt, nirvacanīyadvitīyarāhityaṃ yadi vivakṣitam; tarhi brahma nirvacanīyaṃ
syāt . tathā cāvācyatvāvedyatvādibhaṅgaḥ . brahmaṇo'nirvacanīyatvamanyādṛśam, avidyāyā anirvacanīyatvaṃ
cānyādṛśamiti na doṣa iti yadi,
hantānirvacanīyatvamadhikṛtyaiva varṇyate . etāvaditi cet, hanta ! kiyadvarṇyata cetarat ..
mukhamasti balaṃ cāsti vaiyātyaṃ cāstyanantakam . anirvācyamabhūtsarvam, ucyatām svecchayaiva bhoḥ ..
etaddoṣaparihārāyaiva bhāskarācāryaḥ upādhisatyatāvādī pratyavatiṣṭhate - atha katicit sopādhi-
kamiti . atha katicit sopādhikaṃ brahma svīkṛtya ekādvitīyaśrutimapi tadviśiṣṭaikyaniṣṭhāṃ jagadurityanvayaḥ.
ayamāśayasteṣāṃ - avidyāyā mithyātve tasyāḥ kalpakaḥ ka iti vaktavyam . kenacit bhrāntyā kalpitameva
hi mithyetyucyate . kasya bhrāntyā kalpiteyamavidyā? brahmaṇa eveti cet, kimetadbhāntidarśanaṃ brahmaṇaḥ
svābhāvikam, utaupādhikam ? svābhāvikatve'nirmokṣaprasaṅgaḥ . aupādhikatve, sa upādhiḥ satyaḥ, uta mithyā?
mithyātve, punaḥ kalpakāntarāpekṣatvādanavasthā . satyatve, bhakṣite'pi laśune na śānto vyādhiḥ, ityāpattyā
avidyākalpakopādheḥ satyatvāṅgīkārāpekṣayā, avidyāyā eva satyatvamaṅgīkriyatām . nanu vidyāmayaḥ khalu
paramātmā . sa eva ca satyaḥ . tadbhinnāvidyā kathaṃ satyā syāt? vastutastu -
sarve bhagnā nañsamāse viparītārthabhāvanāt . tattulyamevānyatkiñciducyate nañsamāsataḥ ..
tulyaṃ dvitīyaṃ siddhayeccet bhavet brahmadvayaṃ tadā . iti bhītiḥ kimarthā te, brahmaṇo'nyaditīryatām ..
bhinnānyaśabdayorbhedo mahānastīti cintyatām . sarvātmanā na paryāyau tau śabdāviti tu dhruvam ..
dityadityādiśabdādau ṛtānṛtapadeṣu ca . rītissarvatra caiveyam samāśvasihi māstu bhīḥ ..
yadi nāṅgīkaroṣi tvamupādheḥ satyatāṃ bata . naiva ca syātsamāśvāsassatyaṃ satyaṃ vadāmyaham ..
tarhādvitīyaśruteḥ kā gatiriti cet, kā bhītiḥ ? sadgatireva . tavaiva syādurgatiḥ dhanakanakādivyatiri-
ktamithyātvakalpakasya ! asmākaṃ tu brahmatulyasatyatvābhāvājjaḍatvācca sajātīyadvitīyarāhityaṃ siddhameveti
nānupapattiḥ . satyatve tasyā ucchedaḥ katham? tyājyatā vā katham? iti cet, satyatve'pi na brahmatulyaṃ
==End of OCR for page 2==

==Start of OCR for page 3==
433
nāyakasaraḥ
satyatvam . atastyājyatocchedyatā ca yujyate . ki tarhi satye'pyasti tāratamyam ? kiṃ vismṛtā 'satyasya
satyam' (bṛ.4-3-6, 4-1-20) ityapauruṣeyī vāk . 'satyapadaṃ nirupādhikasattāyogi brahmāha . tena
vikārāspadamacetanam, tatsaṃsṛṣṭaśvetanaśca vyāvṛttaḥ' (śrī.bhā. 1-1-2) iti śrībhāṣyamapi . etadṛṣṭyā jagataḥ,
saṃsāricetanasya ca satyatvaṃ nāstyeva . tathācāstyeva satyatve'pi tāratamyam . tasmāt brahmaviśeṣaṇaṃ
satyapadamanyadeva . lokaviśeṣaṇabhūtasatyapadamanyadeveti cet, astu . yadhā kathañcidātmā samādhīyatām . prakṛte
nirupādhikaṃ satyaṃ tu brahmaiva, tat sadā sarveṣāmupādeyam, sopādhikasatyaṃ tu heyameva . tarhi jīvo'pi heyaḥ
syāt, tadīyasattāyāssopādhikatvāditi cet, om . jīvātmasvarūpamapi paramātmānubhavarahitaṃ heyameva . kiṃ
na jānāsi tvametatsiddhānte kaivalyasya heyatvam . ata upādhessatyatve'pi na kāpi hāniḥ . satye tāratamyaṃ
nāstītyādyuktistu abādhitatve tāratamyaṃ nāstītyetatparā, vyāvahārikapāramārthikasatyatvakalpanāniṣedhaparā vā .
vyāvahārikapāramārthikasatyabhedakalpanāpyetadabhiprāyaiva . śrīśaṅkarācāryāṇāmapyetāvadevābhimatam, pāramārthikyā-
mavasthāyāṃ sarvasyāpi vyavahārasya lopādityavadheyam . na hi pāramārthikyāmavasthāyāṃ bādhābādhādivārtā,
satyamithyātvavibhāgo vā, hānopādānādirvā vartate . adhikaṃ tu pūrvamevoktam ..
parantvetasminnapi pakṣe jīvabrahmaṇorbhedamaupādhikaṃ svīkṛtyābhedasyaiva svābhāvikatvāṅgīkārāt brahmaṇi
jīvagataduḥkhādisaṃbandhaprasaktervārayitumaśakyatvāt, brahmaṇo niravadyaśrutivirodho duṣparihara ityālocayan yādava-
prakāśācārya āha - anye ityādi. anye jīvabrahmaṇoḥ acidbrahmaṇośca bhedābhedayorubhayorapi svābhāvikatvaṃ
svīkaroti yādavaprakāśācāryaḥ . śaktibhiḥ = cidacidīśvarātmanā pariṇāmopayogiśaktibhiḥ tisṛbhiḥ juṣṭam =
yuktam svīkṛtya ekādvitīyaśrutimapi tadviśiṣṭaikaniṣṭhām jagaduḥ . niravayavamakhaṇḍamapi paraṃ brahma svasaṃkalpānu-
rodhena tattacchaktiviśiṣṭaṃ svīyaṃ rūpaṃ tredhā parikalya cidacidīśvararūpeṇa = bhoktṛbhogyapreritṛrūpeṇāvatiṣṭhate .
kutracit tanmatanirūpaṇe śaktipadasthāne aṃśapadamapi dṛśyate . tattacchaktiviśiṣṭatvena rūpeṇa viśeṣyamapi
tredhā vibhaktamiva yato bhavati tatastatrāṃśapadaprayogaḥ . aṃśapadenānāraṃbhakāṃśā vā vivakṣitāḥ . tadṛṣṭyākhaṇḍaṃ
brahmetyucyate . etādṛśaśaktitrayaviśiṣṭasya brahmaṇa ekatvāt viśiṣṭaikyavivakṣayā'dvitīyaśrutyupapattiḥ ..
asmistu bhedābhedavāde sārato dūṣaṇamuktaṃ bhagavatā vedārthasaṃgrahe- 'brahmājñānapakṣādapi pāpīyānayaṃ
bhedābhedapakṣaḥ' iti . brahmājñānavāde hi doṣāṇāṃ mithyātvāt brahma surakṣitaṃ bhavati . asmistu bhedābhedavāde
doṣāṇāṃ satyatvāt, jīvabrahmaṇorbhedavadabhedasyāpi svābhāvikatvāt, jīvagatā doṣā brahmaṇi prasajyeran . na ca
bhedasyāpi svābhāvikatvāt, doṣāṇāṃ brahmaṇi prasaktirvāryata iti vācyam ;
syādicchā bhavatastvevaṃ tvadājñāṃ pālayettu kaḥ . viparītaṃ kuto na syāt ? viṣamālaṃkṛtiṃ smara ..
evaṃ prādhānyena tatkālaprasiddhaṃ pakṣatrayaṃ prādarśi . kintu ;
punaḥ punaśca vaktavyaṃ śrotavyaṃ ca punaḥpunaḥ . punaḥ punaśca mantavyaṃ dhyātavyaṃ ca punaḥ punaḥ ..
tyaktvā sarvaṃ, tapaḥ kārya yāvatā syāt prabhoḥ kṛpā . śrūyatāṃ punarapyatra prabhuṃ smṛtvābhidhīyate ..
==End of OCR for page 3==

==Start of OCR for page 4==
tattvamuktākalāpaḥ
434
nityatvaṃ vigrahatvaṃ prakṛtipuruṣayorhetutāṃ viśvakartu-
stadvaiśiṣṭayaṃ ca śāstraprathitamajahatāṃ ko'parādho'tiriktaḥ .. 27 ..
vedāntaśāstrapaṭhanānnaiva kiñcidbhaviṣyati . yatastattapasā gamyaṃ tathā devaprasādataḥ ..
'tapaḥ prabhāvāddevasya prasādācce' ti hi śrutiḥ . sūtraṃ cāpi tathā hārdānugrahāditi dṛśyate ..
vedāntaśāstraṃ brahmarṣiścakārātyadbhutaṃ kalau . kṛte priyavicārāṇāṃ buddheḥ kāluṣyanāśakam ..
tasya vyākhyā puraivāsītpariṇāmaparā''tmanaḥ . dūṣitā bahudhā sā tu bauddhaiḥ kevalahaitukaiḥ ..
tasyottarapradānāya tattatkālānusārataḥ . prayetire mahātmānaḥ svasvabuddhyanusārataḥ ..
tattātparyāparijñānācchaṅkhān dadhmuḥ pṛthakpṛthak . kaleḥ prabhāvāttatsarvamāsīdjñānaviḍambanam ..
tasmai rāmānujāryāya namaḥ paramayogine . śaṭhārātimunerbhāvadarśine mārgadarśine ..
hantāsīttatkalerdoṣādekadeśimataṃ yathā . dvaitaṃ kiṃ syādathādvaitaṃ dvaitādvaitamathāpi vā ..
vikalpyaivaṃ sa yogīndro na spaṣṭaṃ prāha cottaram . ato jñeyaṃ tu tattvasya durgamatvaṃ mumukṣubhiḥ ..
athāpi vardhayāmāsurvicāraṃ tanmatānugāḥ . parasparaṃ dūṣayantaḥ tathāvardhata hā ! kaliḥ ..
'sārāsāravivekajñāḥ garīyāṃso vimatsarāḥ . pramāṇatantrāḥ santīti kṛto vedārthasaṃgrahaḥ ..'
evaṃ sa prārthayāmāsa veṅkaṭeśvarasannidhau . sa yogī, jagatāṃ kṣemo bhūyāttasya kṛpābalāt ..
prakṛtamanusarāmaḥ . evaṃ kañcanopādhiṃ madhye kṛtvaiva brahmopādānatve sarvenirūpaṇīye - śāstraprathitam =
vedākhyaśāstre suspaṣṭam pratīyamānam prakṛtipuruṣayoḥ nityatvam, vigrahatvam = paramātmaśarīratvam viśvakartuḥ =
jagatsraṣṭuḥ hetutām = abhinnanimittopādānatām, tadupapādakatayā tadvaiśiṣṭyaṃ ca = sadā cetanācetanaśarīrakatvaṃ
ca ajahatām = atyajatām atiriktaḥ aparādhaḥ kaḥ? śrutyuktamārgeṇaiva sarvaśrutisamanvayapratipādanātirikto
doṣaḥ ko'smāsviti narmoktiḥ, nirvedoktirvā . śiṣṭamagre (ślo. 41) bhaviṣyati ..
-
atraivaṃ śrībhāṣyasya paṅktayo'vadhāryāḥ – 'nirviśeṣavastvaikyavādinaḥ, bhedābhedavādinaḥ, kevalabheda-
vādinaśca vaiyyadhikaraṇyena, sāmānādhikaraṇyena ca brahmātmopadeśāssarve parityaktāḥ syuḥ' (śrī.1-1-1)
ityādayaḥ . vistarastu tatraiva draṣṭavyaḥ . uktavādatrayapratikoṭibhūtaṃ saviśeṣādvaitamevaitatsiddhānta iti
hṛdayam . itarat pūrvaśloka eva draṣṭavyam ..
keyamārabhaṭī brahman ! vṛthaiva ca punaḥ punaḥ . tatraivottaravākyaṃ tu naiva dṛṣṭaṃ kutastvayā ..
samanantarameva śarīraśarīribhāvakṛto'bheda iti spaṣṭamuktameva kileti cet, sāvadhānamucyatām
śarīraśarīribhāvakṛtaḥ abhedo vā, abhedanirdeśo vā . kimantaraṃ naiva jānāsyubhayoḥ? janāstu manyante
'abhedanirdeśaḥ śarīraśarīribhāvakṛtaḥ' iti atrocyate 'abhedaḥ śarīraśarīribhāvakṛtaḥ' iti ..
atraiva vartate sūkṣmaṃ rahasyaṃ mahadadbhutam . śarīriṇaśśarīrasya saṃbandhaścintyatām muhuḥ ..
tathaiva cintyatāṃ gāḍhaṃ sa ātmā pañcadhā sthitaḥ . bahudhā darśitaṃ caitat rahasyaṃ cintyatām muhuḥ ..
==End of OCR for page 4==

==Start of OCR for page 5==
435
[yādavaprakāśamataparīkṣā]
brahmopāttān vikārān katicidabhidadhuścetanācetaneśān
naitadyuktaṃ yadīśādanadhikamanaghaṃ nirvikāraṃ śrutaṃ tat .
bhinnāyā brahmaśaktervikṛtaya iti cet, brahmajanyatvabhaṅgaḥ;
bhedābhedopapādyaṃ sakalamiti mate saptabhaṅgī na dūṣyā .. 28 ..
nāyakasaraḥ
173.
adhyātmaśāstrasarasvametasyāntastu vartate . śabdaṃ tyaktvā cintayārthaṃ mananaṃ kriyatāṃ muhuḥ ..
buddhayadhīśaṃ gurūṃścaiva sākṣīkṛtya vicintaya . tayoranugrahāccaiva sarvaṃ suviditaṃ bhavet .. 27 ..
evaṃ sāmānyataḥ svapakṣasyaiva sādhīyastvaṃ pratipādya, svapakṣapratiṣṭhāyai paramatāni vimimṛkṣuḥ prathamaṃ
yādavaprakāśamataṃ vimṛśati - brahmopāttānityādinā . ete hi svābhāvikabhedābhedavādina iti prasiddhāḥ .
sarvaśrutisamanvayapradarśanotsāhenaite yādavaprakāśāḥ jagadbrahmaṇorbhedābhedau svābhāvikāveva pratipādayanti . yathā
samudra eka eva phenabududataraṅgādyākāraiḥ pariṇato nānānāmarūpabhāk bhavati, athāpi vyavasthitāsaṃkīrṇa-
vyavahāraviṣayaśca bhavati, tathaiva paraṃ brahmāpi śaktitrayaviśiṣṭaṃ sattattadaṃśena tredhā pariṇamata ityāhuḥ .
katicit = kecit yādavaprakāśādayaḥ cetanācetaneśān = cidacidīśvarān brahmopāttān = brahmaṇaiva vicitraśakti-
trayayuktena svecchayaiva svīkṛtān vikārān = svarūpavikārarūpān abhidadhuḥ = varṇayāmāsuḥ ..
etannirākaroti – naitaduktamiti . yat = yasmāt tat = paraṃbrahma īśāt= tadṛṣṭyā brahmaikāṃśarūpāt
īśvarāt anadhikam = anatiriktam anagham = sakaladoṣavidūram; ata eva nirvikāram = svarūpato vikāraśūnyam
śrutam = 'niravadyaṃ niraṃjanam' (śve.6-19) ityādiśrutipratipannam . paraṃbrahma sakaladoṣavidūramiti aneka-
śrutiniścitam, sarvasaṃmataṃ ca . evaṃ sati īśvarasyāpi vikārikoṭau gaṇanā katham? niścalasamudrasthānāpannaṃ
brahma . tena brahmaṇo na nirvikāratvanirguṇatvādiśrutivirodhaḥ . atra phenabudbudataraṅgasthānāpannāḥ cidacidīśvarā iti
cet; brahmānyat, īśvaro'nyo bhavati . idaṃ 'īśāvāsyam' (ī.1) 'eṣa sarveśvaraḥ' (bṛ.6-4-22)
'tamīśvarāṇāṃ paramaṃ maheśvaram' (śve.6-7) ityādiśrutiviruddham . 'jñājñau dvāvajau' 'prakṛtiṃ puruṣaṃ caiva viddhayanādī'
(gī. 13) ityādiśrutismṛtiviruddhā trayāṇāmutpattiḥ . brahmaṇassakāśādeva trayāṇāmutpattyā brahmaṇo vikāritvāt
kathaṃ brahmaṇo nirvikāratvaṃ rakṣitam ? parihāraṃ śaṅkate - bhinnāyāḥ = brahmaṇo vyatiriktāyāḥ brahmaśakteḥ = brahmagataśakteḥ
vikṛtayaḥ = vikārarūpā ete trayaḥ . ataśca brahmaṇo nirvikāratvamāgatam iti cet, tarhi brahmajanyatvabhaṅgaḥ =
brahmabhinnāyā brahmaśaktereva jagadupādānatvāt brahmajanyatvasya bhaṅgaḥ . tataśca 'yato vā imāni bhūtāni jāyante'
'janmādyasya yataḥ' ityādi śrutisūtravirodhaḥ . punaḥ parihāraṃ śaṅkate - sakalam = brahmopādānatvādikaṃ sarvam
bhedābhedopapādyam = brahmaṇaḥ brahmaśakteśca nātyantaṃ bhedaḥ, kintu bhedābhedau . tathā ca brahmābhinnāyā brahmaśakte-
rupādānatvāt brahmopādānatvamupapādanīyam, iti mate = iti yadi saṃmatam, tarhi saptabhaṅgī = jainasaṃmatā
saptabhaṅgī na dūṣyā = na dūṣayituṃ śakyā . jagati virodhaḥ kutrāpi nāstīti pratipādanāya jainairuktā nītiḥ
==End of OCR for page 5==