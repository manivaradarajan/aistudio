135.
313
[muktasya sarvamanukūlam]
sarvasyāpyānukūlyaṃ svata iha jagato vāsudevātmakasya
vyakti tanmuktikāle bhajati bhavakṛtajñānasaṅgocahāneḥ .
jīvasaraḥ
ayi bhoḥ dāsyasukharasikaḥ ! idamatra samādhīyatām . svarūpāvirbhāvo mokṣa ityucyate . sahaiva
niravadhikānandabrahmānubhavo muktirityapyucyate . sahaiva ca sevārūpeti cocyate . ebhissaha 'sa svarādbhavati'
iti svātantryamapyaṅgīkriyate . kimiyaṃ vilakṣaṇasarvamiśraṇarūpā muktirbhavatām ? iti cet; satyam . kiṃ kurmo
vayam ? ye tu svabuddhikauśalena tarkabalātparamapuruṣārthaṃ kalpayitvā santuṣyanti, na tathā vaidikā vayaṃ kalpayituṃ
prabhavāmaḥ . śrutiryathā vakti, tathā'ṅgīkurmaḥ . svarūpāvirbhāvo hi mokṣaḥ . sa ca 'saṃpadyate' iti paramātmasaṃpattyā
bhavati . svarūpaṃ ca jīvasya paramātmaśeṣataikarūpam. tvaṃ tu 'yadyapi bhedāpagame sāmba ! tāvakīno'ham . na
māmakīnastvam' iti bhavadguruvacanarahasyamapi na jānīṣe . vayaṃ tu jānīmaḥ . ata evaṃ sarvārthagarbha puruṣārthaṃ
vadāmaḥ . ata eva 'bhogamātrasāmyaliṅgācca' iti sūtramapi vivṛtam . rājakumāranyāyenaiva brahmaprāpteḥ
pratipādanāt, sarvaṃ tena vyākhyātam . śiṣṭamanupadaṃ bhaviṣyati .. 64 ..
etatsiddhānte muktiviṣaye'nyāmapyāśaṅkāṃ pariharati - sarvasyetyādinā. muktau khalu jñānaṃ sarvaviṣaya-
mityuktam . tarhi asmin jagati yadyadasti, tatsarvamapi te jānīyureva . idaṃ hi jagat sukhaduḥkhamohātmakam,
triguṇakāryatvāt . tadetatpaśyanto muktāḥ svayamapi sukhaduḥkhamohagrastā bhaveyuḥ . jānanto'pi yadyudāsīnāḥ,
tarhi nṛśaṃsā bhaveyuḥ, athavā sārvātmyajñānaśūnyā bhaveyuḥ . ataḥ ānandamayabrahmajñānena yathānandī bhavatītyucyate,
tathā duḥkhādidarśanena duḥkhino'pi bhaveyuḥ . duḥkhaṃ yadi na jānīyuḥ, tarhi sarvajñatvahāniḥ. duḥkhamapi yadi sukhaṃ
jānīyuḥ, tarhi anyathājñānānna te muktā bhaveyuriti 'ubhayataḥ pāśā rajjuḥ' iti cet - vāsudevātmakasya
sarvasyāpi jagataḥ ihāpi=saṃsāre'pi ānukūlyameva svataḥ = sahajaḥ . tadetadānukulyam sahajam muktikāle
bhavakṛtajñānasaṅkocahāneḥ = karmakṛtajñānasaṅkocasya saṃpūrṇatayā nivṛtteḥ vyaktim = abhivyakti bhajati =
prāpnoti . vastuṣu pratikūlatvajñānāt duḥkham, anukūlatvajñānācca sukhaṃ bhavatīti sarvasaṃmatam, anubhava-
siddhañca . jagadidaṃ sarvaṃ brahmātmakamiti 'sarvaṃ khalvidaṃ brahma' (chā.3-14-1) 'indriyāṇi mano buddhiḥ sattvaṃ
tejo balaṃ dhṛtiḥ . vāsudevātmakānyāhuḥ kṣetraṃ kṣetrajña eva ca ..' (ma.bhā. anu. sahasranāmādhyāyaḥ) ityādipramāṇa-
siddham . saṃsāradaśāyāṃ karmaṇā jñānasya saṅkucitatvāt jagadidaṃ brahmātmakaṃ na paśyati, ata eva duḥkha-
manubhavati . muktau tu karmaṇāṃ niśśeṣanivṛttyā jagatsarvaṃ brahmātmakaṃ paśyataḥ prātikulyajñānasyaivābhāvāt na
duḥkhaprasaktiḥ . pratyutānukūlyajñānasyaiva sahajatvātsukhameva bhavati . ato na duḥkhaleśaprasaktiḥ ..
nanu jagataḥssukhaduḥkhamohātmakatvaṃ sarvasaṃmatam . prakṛtipariṇāmasvarūpaṃ kiledaṃ jagat . yadi
sukharūpataiva sahajā, duḥkhasvarūpatvamaupādhikamiti, tarhi 'sarvaṃ duḥkham' iti vadato bauddhasya vipratirūpaṃ
rūpāntaramiti jagatassukhaduḥkhamohātmatā tyaktā syāditi cet; anukūlatvapratikūlatve hyāpekṣike iti
saṃpratipannam . mukto hi triguṇātītaḥ, alaukikaśca . ata eva mumukṣurapi lokātīta iva . ata eva
***
tattvamuktākalāpaḥ
314
prācīnaprātikūlyakramaviṣayadhiyā naiṣa duḥkhyet tadānīṃ
prāgapyetat svakarmopadhikṛtabhagavannigrahaikaprayuktam .. 65 ..
'sarvameva duḥkhaṃ vivekinaḥ' (yo.sū.2-15) iti sūtre'pi evakāro'yogavyavacchede, na tvanyayoga-
vyavacchede . ataśca jagatassukhaduḥkhamohātmakatvaṃ nāpalapāmaḥ. parantu sarvānprati sarva naikarūpam .
evaṃ sati muktaḥ yadi jagatsarvamanukūlatayā paśyati, tarhi muktasyāpi bhrāntiratvarjanīyetyāpatatīti cet,
na . jagatassukhaduḥkhamohātmakatvamapi saṃsārijīvadṛṣṭyaiva, na tu muktadṛṣṭyā . anyathā hi uktarītyā
• sarvajñasya paramātmano'pi duḥkhamanivāryaṃ syāt . sukhaduḥkhādīnāṃ hi karmamūlakatvameva sarvasaṃmatam . ato
na muktānāṃ duḥkhaprasaktiḥ ..
nanvevamapi muktā apīdānīm, pūrvaṃ baddhāḥ kilābhūvannete . tadā tairnarakādi duḥkhamapyanubhūtaṃ
syātkila . tadidaṃ te muktatyavasthāyāṃ jānīyurna vā . yadi na jānīyuḥ, tarhi sarvajñatvaṃ na syāt . yadi
jānīyuḥ, pūrvānubhūtaduḥkhajñānāt duḥkhamavarjanīyam . yadi tadapyanukūlaṃ jānīyuḥ, tarhānyathājñānamavarjanīyam .
ataḥ kassamādhiriti cet, tatrāha - prācīnetyādi . prācīnaḥ yaḥ prātikūlyasya kramaḥ = rītiḥ tadviṣayayā
dhiyā = jñānena = pūrvaṃ yādṛśarītyā idaṃ jagat duḥkhaheturabhūt, sā rītiḥ nedānīṃ parivartayituṃ śakyā, gatatvā-
deva . tādṛśajñānamidānīmapi smaryeta kila muktau, tādṛśena jñānena eṣaḥ = muktaḥ tadānīm = muktikāle
na duḥkhyet = na duḥkhī bhavet . kuto na duḥkhyedityatra - prāgapi = pūrvamapi etat = yādṛśarītyā duḥkha-
hetutvam, tadrītyādikamapi; svakarmopadhikṛtabhagavannigrahaikaprayuktam = svasya yat karma = pāpamabhūt, tādṛśo-
pādhinā kṛtaḥ yo bhagavannigrahaḥ, tenaivaikena prayuktam . 'etat' iti viśeṣyam . muktāḥ khalu sarvajñāḥ . ataste
idamapi jānantyeva, yat duḥkhaheturabhūt, tasya duḥkhahetutvaṃ na tadvastusvarūpaprayuktam, kintu svakṛta-
pāpamūlakabhagavannigrahaprayuktamityetadapi jānantyeva . muktau tu tādṛśanigrahādīnāmabhāvāt, tadjñāne satyapi
tena duḥkhaṃ na bhavati . pittadoṣavaśāt pūrvamanubhūtaṃ kṣīre tiktarasam, pittanivṛttyanantaraṃ jānanto hi vivekinaḥ -
'āḥ ! pūrvametat etādṛśadoṣamūlam' iti smarantaḥ punastiktarasamanubhaveyuḥ kim ? atasteṣāṃ sarvajña-
tvameva sarvavidhaduḥkhanivṛttyauṣadhaṃ bhavatīti muktānāṃ na kadāpi duḥkhaprasaktiḥ . vastutastvidaṃ sarva mukti-
svarūpasyedānīṃ paricayābhāvāt, kevalabuddhikṛtakalpanājālamātram, 'na buddhibhedaṃ janayet' iti nyāyena
mugdhānāṃ kṛta iti mantavyam ..
jānīyurvāstavaṃ tattvaṃ te'mī kuśalabuddhayaḥ . ye tu bhāgyavaśaprāptagurusevādivaibhavāḥ ..
ato svahitepsubhiretādṛśakākadantaparīkṣādibhyo dūre vartitavyam, mṛdumatibhistu sutarām . dhīraistu
kevalamaṅgalasmaraṇena sādhanaparāyaṇairbhavitavyam ..
ya ete haitukairvādaiḥ pūrvameva pratāritāḥ . teṣāṃ kṛte tu sattakīḥ, na tu bhaktajanān prati ..
yathā bhaktaparādhīno bhagavān sahate'khilam . tathaiva mugdhaśiṣyeṣu vatsalā guravo'pyamī ..
***
315
jīvasaraḥ
idamatrāhatya vicārayāmaḥ - svasvarūpāvirbhāva eva muktiriti 'saṃpadyāvirbhāvaḥ' (bra.sū.4-1-
1) ityatrābhihitaḥ iti sarvasaṃmatam . paraṃ tvatra saṃpattiśabdārthaḥ kīdṛśa iti kiṃ jānāsi ? suṣuptimūrcchāmaraṇādayo'pi
brahmasaṃpattirūpā eva, sarvatra saṃpadya, saṃpadyate ityādipadameva śrūyate . yadyapi brahmasaṃpattistāsvapyasti, kintu laye
tāratamyaṃ vartata eva . atastāsāṃ muktirūpatvaṃ nāsti . tadapekṣayā vilakṣaṇo deśaviśeṣāvacchedena jāyamāno
laya eva pūrṇamuktiḥ iti jānīmaḥ . paraṃ tu deśaviśeṣapadasyāpi sūkṣmo'rtho vartata eveti kati janā
jānanti ? atraiva vartate mahān sūkṣmo'rthaḥ . maraṇasyāpi saṃpattirūpatve'pi, karmaṇāṃ saṃpūrṇakṣayābhāvānna teṣāṃ
muktitvamitivat, paurāṇikaprakriyayā virajānadītaraṇa eva sarvabandhakṣaye'pi na pūrṇā muktiḥ, kintu paryaṅgārohaṇā-
nantarameveti 'tadāpītessaṃsāravyapadeśāt' (bra.sū.4-2-8) ityatra śrībhāṣye deśaviśeṣapadena sūcyata iti kiṃ
jānāsi? etadavasthāyāmanyo'pi kaścana kleśaḥ . śarīratyāgakāla eva sarvakarmakṣaye'pi virajānadītaraṇā-
nantarameva prakṛtisaṃbandhalayaḥ, yatastadānīmevāprākṛtamānavakarasparśāt tannivṛttiriti vadanti . evaṃ sarva-
bandhakṣaye'pi paryaṅkā rohaṇātpūrvakāle saṃpūrṇamuktirnāsti cet, tadānīntanāvasthānāṃ nāma kim ? mukti-
rityeveti cet, tarhi paryaṅkārohaṇāpekṣā kimarthā? muktireva, paraṃ tu paryaṅkārohaṇādeva saṃpūrṇā iti cet, tarhi
muktāvapi kim avasthābhedāssanti?
vedārthasaṃgrahe hi paramapadaśabdaḥ deśaviśeṣasya, divyātmasvarūpasya, paramātmanaśca sādhāraṇa ityabhi-
hitam . vaikuṇṭhapadamapi tādṛśameva . sahasranāmasu tatpadaṃ dṛśyate . yasya gatirna kuṇṭhitā sa vaikuṇṭhaḥ ..
śabdaśravaṇamātreṇa santoṣṭavyaṃ kadāpi na . annaśravaṇamātreṇa bubhukṣā kiṃ nivartate ..
mokṣo'pi layapadārthe'ntarbhavatīti sarvasaṃmatam . layapadaṃ hi suṣupterārabhya mokṣaparyantaṃ prayujyate .
ataśca layo bahuvidhaḥ . eteṣāṃ parasparatāratamyamatidurgraham . śarīratyāgarūpamaraṇamapi gāḍhalaya eva .
muktikālikasthitirapi layaviśeṣarūpaiva . tatrāpi svarūpāvirbhāvaḥ kīdṛśaḥ syāt ? śarīrādutkrāntivelāyāmeva
sarvakarmaṇāṃ kṣayaḥ, athāpi na svarūpāvirbhāvastadaiva . kintu virajānadyatikramaṇam, paryaṅkārohaṇam iti kramo
varṇyate, śarīrādutkrānterārabhya virajānadītaraṇaparyantā ekā sthitiḥ . tataḥ paryaṅkārohaṇaparyantamanyādṛśī
sthitiḥ . evañca layapadārthaḥ kiyān durgraho jātaḥ? tarhi muktāvapi kiṃ parvabhedāssanti?
kiṃ kurmaḥ śrībhāṣyakārā evānvagṛhṇastatheti cet, ahamalpaprajñaḥ kiṃ kuryām? sarve'pi vayamalpaprajñā
eva . athāpi samaye sarvajñā iva kiyadvadāmaḥ . athāpi kiñcidvadāmi tadanugrahāt . prathamamidamavadhīyatām -
paryaṅkavidyā śrutisiddhā śrīśaṅkarācāryasaṃmatā ca . satyam . aparavidyāphalaṃ taditi cet ..
jñāyatāṃ prathamaṃ svātmasvarūpamitarattataḥ . kimabhāṣanta te svairam? brūyāḥ spaṣṭaṃ vinā bhayam ..
atraiva patitā yūyamahaṅkārāddhamāndhasi . sulabhā sāpi muktiḥ kiṃ tvadṛṣṭyaiva vicintyatām ..
na svairamucyate . 'tadāpīteḥ' iti sūtraṇāttathoktamiti cet, apītiḥ layaḥ . ā apītiḥ = āpītiriti
khalu samāsaḥ . ā ityabhivyāptiḥ = abhito vyāptiḥ . tataśca saṃpūrṇalaya iti laye'pi tāratamyamastyeva .
***
tattvamuktākalāpaḥ
316
tāratamyamiti nārthaḥ . yato anyena muktena sākameva tāratamyaṃ cintanīyam . tattu nāstyeveti cet, tarhi
sopānabhedāḥ, daśābhedā vā syureva . ataśca layo'pi na sakṛdityavagamyatām . deśaviśeṣāpekṣā kimartheti tarhi
'tamasaḥ parastāt' ityādau digdeśakāleṣvastāderdarśanāt deśaviśeṣakālaviśeṣāpekṣā'nivāryā cet, kīdṛśo
deśaḥ? kīdṛśaḥ kālaḥ ? ityapyucyatām . tadevocyate paryaṅgārohaṇakāla itīti cet -
purāṇaprakriyāṃ tyaktvā tathā saṅketabhīrūtām . satyaikaniṣṭhassan brūhi gūḍhamantargataṃ rahaḥ ..
saṃketabhītirahitaṃ mumukṣu varṇayatyayam (sa.tra.sā). ācāryasiṃhaḥ kiyatā dhairyeṇedaṃ sa uktavān ..
kiṃ brūyāstvaṃ vatsa ! sādho ! saṃketāt bibhyase katham . kaṣṭaṃ jānāmi te vatsa ! naiva tvāṃ pīḍayāmyaham..
paśyantvamatsarāḥ sarve'pyadhyātmaṃ kiyadadbhutam . kiyadvā sundaraṃ sūkṣmaṃ kiyadvā gahanaṃ tathā ..
ā apītirāpītiḥ iti cedvigraho mataḥ . kati ā yojanīyaṃ syāt, kiṃ jñātuṃ śakyate vada ..
śata 'ā' yojanepyetat āpītiriti tatpadam . tathaiva syādekarūpaṃ kathaṃ vā'rthasya nirṇayaḥ ..
parāparabrahmabhedo vidyābhedo'thavā tataḥ . bauddhopacchandanāyaiva keṣāñciditi gṛhyatām ..
bhayādaśaktyā saṃketādātmavañcanayāpi vā . nodāsitavyaḥ svātmā hi sarveṣāṃ svahitepsunām ..
sa eva khalu jānīyāt sarvajñaḥ puruṣottamaḥ . tamṛte'nyo na ko'pyasti dhīraḥ kaścitpumāniha ..
kathaṃ cidūhituṃ śakyamatisūkṣmamanīṣibhiḥ . dṛṣṭāntadvārataḥ kiñcitpaśyāmastamihādbhutam ..
tathāhi - 'yathā nadyaḥ syandamānāssamudre'staṃ gacchanti nāmarūpe vihāya . tathā vidvānnāmarūpādvimuktaḥ
parātparaṃ puruṣamupaiti divyam ..' (muṃ.3-2-8) iti hi bhagavatī śrutiḥ . nadī yatra samudreṇa milati, tat
nadīmukhamucyate . 'jīvanmukti' padānaṅgīkāre'pi viṣayadṛṣṭyā sā'vasthāṅgīkriyata eva . 'muktā ivātra munayaḥ'
(śa.dū.31) iti vedāntasiṃhasya vacanamatra draṣṭavyam . nadyāḥ lavaṇasamudre laye lavaṇarasavyāptirnadyāṃ
kiñcidūraparyantavat, muktasyāmṛtasāgare laye'pyamṛtatvavyāptirapi jīve pūrvameva tathaiva bhavet . ata eva 'atha
maryo'mṛto bhavatyatra brahma samaśnute ..' ityamṛtatvamatrāpi vakti . atrāpi pratipadaṃ sūkṣmaṃ tāratamyaṃ vartata
evetyavagantavyam . evameva sāgaraṃ praviṣṭāyā api mahānadyāḥ na sakṛtsaṃpūrṇalayo bhavet, krameṇaiva saṃpūrṇalāvaṇya-
prāptiḥ . ata eva 'yo'kāmo niṣkāma āptakāma ātmakāmaḥ' (bṛ.6-4-6) iti bahūni padāni yojyante..
ata eva ghaṭākāśadṛṣṭāntaḥ, ghaṭānāśo tadākāśalaya ityādikaṃ kalpanāmātram ..
ito'pi bahu vaktavyaṃ na labhyeran padāni hi . mūkena bhavitavyaṃ syādato'lamiyadeva hi ..
tataśca kati vā''pīterākārān yojayiṣyasi . bhavāneva pramāṇaṃ syāt nāhaṃ śaknomi kīrtitum ..
etena sarve vyākhyātāḥ śeṣamapyūhyatāṃ svataḥ . ghaṭākāśādidṛṣṭānto'tisthūlo nātra yujyate ..
sabandho'tyantagāḍho hi syāccharīraśarīriṇoḥ . otaprautau hi tau praktāvavinābhāvarūpataḥ ..
anyadapyatra vakṣyāmi śakyaṃ cedvatsa ! cintaya . manuṣyāṇāṃ sahasreṣvityādyaṃ hi bhagavadvacaḥ ..
vyākhyānaṃ tasya bhagavadrāmānujamunīritam . vākyatrayātmakaṃ tacca kuta ityapi cintyatām ..
vākyaṃ tṛtīyaṃ gahanaṃ kiyadvetyapi cintyatām . ko vā jñātuṃ hi prabhavatyetattattvaṃ samagrataḥ ..
***
136.
317
[nityasūrisadbhāvaḥ]
anye cānādiśuddhāḥ śrutisamadhigatāḥ sūrayaḥ santyasaṅkhyāḥ
karmābhāvādanāderna tu bhavati kadā'pyeṣu saṃsārabandhaḥ .
jīvasaraḥ
vṛthā paṅkīḥ paṭhitvā ca carcāḥ kṛtvārthavañcitāḥ . ko lābho labdha etāvatkāleneti vicintyatām ..
kiyadgahanatā paśya, 'tattvataḥ' padakīrtane . tathaiva cā 'pīti' pade gāṃbhīryaṃ paśya bhīkaram ..
prapattiḥ syādeka evopāyaḥ sarvaśarīriṇām . sāpi vā syātkathaṃ nveṣāmahaṅkārārditātmanām ..
asidhārāvrataṃ hyeṣā brahmāstraṃ vā bhayāvaham . tato'pi vā'tigahanamadhyātmaṃ naiva saṃśayaḥ ..
paṇḍitān prārthaye sarvān draṣṭuṃ paṇḍitalakṣaṇam . 'yasya sarve samāraṃbhāḥ kāmasaṃkalpavarjitāḥ ..
jñānāgnidagdhakarmāṇaṃ tamāhuḥ paṇḍitaṃ budhāḥ ..' ityāha bhagavān vyaktaṃ sarveṣāṃ hitacintayā ..
yāvaddrutaṃ jāgrati te tāvat kṣemo bhaviṣyati . teṣāṃ cāpītareṣāṃ ca nūnaṃ naivātra saśayaḥ ..
lakṣmaṇāryasya hṛdayaṃ jñāyatāṃ tatkṛpābalāt . tasyācāryasya hṛdayaṃ dabhramevātra darśitam ..
samaye vistareṇaitaddarśayiṣye yathāmati . yadīcchati sa ācāryaḥ samayo'tha nirīkṣyatām ..
kintu bhāro mahānasti paṇḍitānāṃ viśeṣataḥ . te'pyātmavañcakāḥ syuścet kā gatirhā ! dayānidhe ! ..
uddharāsmān, svaśaktyaiva vātsalyāt bhaktavatsala ! na jānīmo gatiṃ cānyāṃ tvāmṛte karuṇānidhe ! ..
atyantamavadheyo'yaṃ viṣayaḥ - 'saṃpadyāvirbhāvaḥ' iti paramātmasaṃpattyā svasvarūpāvirbhāvo'bhihitaḥ .
sa ca kiṃrūpa iti praśne avibhāgena dṛṣṭatvādhikaraṇe 'ahaṃ brahmāsmi' ityanubhavarūpaḥ iti ca nirṇītam .
iyamevāntimāvasthā paripūrṇavikāsarūpā . brahmasaṃpatteḥ suṣuptimaraṇādau sattve'pi sā saṃpattirasaṃbodhatvarūpā; ata
eva karmaśeṣasya sattvāt, punarāvṛttiranivāryā . muktau tvanāvṛttiḥ pratipādyate . evaṃ sati saṃkalpādyadhikaraṇānāṃ
prasaktiḥ kā? 'anāvṛttiśśabdāt' iti sūtreṇaiva śāstraṃ samāpanīyamāsīt . pralaye jīvānāmacidaviśeṣasthityā
etaddaśāyā apuruṣārthatvāt, puruṣārthasādhakaśarīradānāya sṛṣṭyādikamāvaśyakam . muktastu niratiśayānanda-
rūpatvāt, avāptasamastakāmasya, tasyāptavyaṃ kimasti ? evaṃ sati 'sa yadi pitṛlokakāmo bhavati.....
strīlokakāmo bhavati' ityādīnāṃ prasaktiḥ kā? līlārūpameva sarvamiti cet, jagatsṛṣṭereva līlārūpatvaṃ
varṇyate, na tu mukteḥ . kiñca tatropari stryannapānādikāmā api pratipādyante . kathaṃ nirvāhaḥ? muṇḍake'pi 'yaṃ
yaṃ lokaṃ manasā saṃvibhāti' . (muṃ.3-1-10) ityādivaibhavamātmajñānāṃ śrūyate . kathameṣāṃ nirvāhaḥ?
kiyadvā kaṣṭamadhyātmaṃ gāḍhaṃ paśyantvamatsarāḥ . kiyatyo vā samasyāḥ syuḥ kimeṣāṃ syātsaduttaram ..
saviśeṣabrahmavāde sarvaṃ saṃgacchate tvidam . nānyasminniti satsaṅgāt jñāyatāṃ satyamadbhutam ..
śabdaṃ tu dūratastyaktvā śakkumo yadi cintitum . taṃ sarvasākṣiṇaṃ sākṣīkṛtya tvanviṣyatāṃ rahaḥ.. 65 ..
baddhamuktanityarūpavargatrayavibhakteṣu jīveṣu 'karmāvidyādicakre' (ślo.25) ityādinā baddhān,
'buddheryo'sau vikāsaḥ' ityādinā muktāṃśca nirūpya, nityān nirūpayati - anye cetyādinā. anye = uktebhyo