==Start of OCR for page 1==
tattvamuktākalāpaḥ
170
dainyāśrayaṇaṃ mauryameva . ataḥ mānavaprayatnasārthakyaṃ na duḥkhanivāraṇe, na vā sukhasaṃpādane . kintu kevala-
bhagavatkṛpāprāptaye prayatnaḥ kāryaḥ . atraiva ca puruṣaprayatnasārthakyam, yatassṛṣṭireva paramātmaprāptyuddeśyā . tatra
pūrvakarmaṇāṃ pratikūlatvamapi nāsti, anukūlatvamapi nāsti, bhagavāneva bhāraṃ vahati ..
yathaiva ca śiśurmāturutsaṅgaṃ kāṅkhate sadā . tathaiva jīvaḥ kaścit syādyadi tasyeśvaro bhavet ..
sāhāyye sarvadaiveti sṛṣṭestu niyamo mataḥ . īśvarāṃśā yato jīvāstata ākarṣaṇaṃ tayoḥ ..
sahajam, tvanyathābhāvaḥ karmopādhinibandhanaḥ . ata eva mumukṣūṇāṃ paramātmā suhṛttamaḥ ..
sa eva teṣāṃ sādhūnāṃ yogakṣemavaho mataḥ . sāro'yaṃ sarvaśāstrāṇāṃ hṛdi rakṣyaṃ sadā naraiḥ ..
satsaṅga eva sarvasyāpyauṣadhaṃ paramaṃ matam . gaccheyuḥ dūrato yasmātsaṃśayādyāśca kaśmalāḥ ..
purāṇapaṭhanaṃ mā stu kiṃ kuryātsatsamāgamaḥ ? so'pi pūrvārjitenaiva karmaṇā hi bhavennṛṇām ..
buddhissarvatra kuśalā dattā bhagavatā tava . samyak sā tu prayuktā cet sarvakleśakṣayo bhavet ..
athavā bhagavadvākyaṃ śruṇu sarvārthasādhakam . satsaṅgādeva sadasadvivekassyānnṛṇāmiha ..
'bhoktāraṃ yajñatapasāṃ sarvalokamaheśvaram . suhṛdaṃ sarvabhūtānāṃ jñātvā māṃ śāntimṛcchati ..'
neto'pi kiñcitkenāpi śakyaṃ vaktuṃ nṛṇāṃ hitam . śiṣṭaṃ tvīśvarasare bhaviṣyati suvistaram ..
pūrvajanmakarmaṇāṃ sthānaṃ kim? sarvaṃ jīvakarmādhīnaṃ cedīśvarasya sthānaṃ kimiti cet, pūrvaślokoktaṃ
smara . adhikamagrimasare (ślo. 1) vicāryate .. 9 ..
etāvatā prabandhena jīvānāṃ dehendriyamanaḥprāṇabuddhyatiriktatvapradarśanapūrvakaṃ jīvasya svaprakāśatva-
pratyaktvādikaṃ pradarthya, tasya kartṛtvaṃ svābhāvikamiti ca pradarśitam . kartṛtvaprasaṅgāt prayatnasya sthānamapi
prādarśi . etadupari jīvasvarūpaviṣaye'vaśyavaktavyaṃ jīvanānātvam, brahmavailakṣaṇyaṃ ca pradarśayituṃ vistareṇa
vicāraṃ prastotuṃ pravṛttaḥ prathamaṃ aupādhikajīvabhedavādaṃ bhāskarasaṃmataṃ nirākaroti - bhinnā ityādi . yathā
mahākāśaḥ ghaṭādyupādhivaśāt 'ghaṭākāśaḥ' 'gṛhākāśaḥ' ityādirītyā bhinnatayā vyavahriyate, tathā paramātmā
satyabhūtāvidyākhyopādhisaṃbandhavaśāt bhinnatayā vyavahriyate . upādhināśe ghaṭākāśasya mahākāśena yathaikyam,
tathaivaikyaṃ jīvaparayoḥ, sa eva mokṣaḥ . ataḥ jīvabrahmaṇorbheda aupādhikaḥ, abheda eva svābhāvikaḥ . evaṃ
ghaṭādīnāmupādhīnāṃ anekatvāt yathā ghaṭākāśo'pyanekatayā vyapadiśyeta, tathā jīvānāṃ parasparaṃ bhedo'-
pyaupādhikaḥ . upādhibhūtācidbrahmaṇostu bhedābhedāvubhāvapi svābhāvikau . ātmavāde hi śarīrendriyamanobuddhyatiriktaḥ
ātmā nāstīti cārvākāḥ tadekadeśinaśca . ātmākhyaḥ padārtha eva nāstīti nairātmyavādino, mādhya-
mikāḥ . kṣaṇikavijñānameva ātmavyavahāraviṣaya iti vaibhāṣikasautrāntikayogācārāḥ . ete catvāro'pi bauddhāḥ
ātmanaḥ ahamarthatvaṃ nāṅgīkurvanti . jīvamaṅgīkṛtya atiriktamīśvaramapi nāṅgīkurvantyete . paraṃbrahmāṅgīkṛtya,
tadariktā jīvā na santīti brahmavivartavādinaḥ . atrāpi, nānāśarīrakaikajīvavādinaḥ kecit, eka-
śarīrakaikajīvavādinaḥ kecit . evaṃ bahuvidhā vādāstatra tatra nirasyante . evaṃ nānāvidhavicitravivāda-
==End of OCR for page 1==

==Start of OCR for page 2==
80.
171
[bhāskaramatanirāsaḥ]
bhinnā jīvāḥ svataḥ syuḥ pratiniyatatayā dhīsmṛtīcchāsukhādeḥ
cetobhedāt vyavasthā na tu bhavati yathā dehabāhyākṣabhedāt .
jīvasaraḥ
viṣayabhūtasya jīveśvarabhedasya vistareṇa vicāropakramasūcanāya prathamaṃ svamatapratijñāyā āvaśyakatvāt, etāvatā
granthabhāgena pratipāditaṃ svamatamādāvanūdya pratijñāṃ pradarśayati - bhinnā ityādi . jīvāḥ svata eva paramātmano'pi
bhinnāḥ parasparañca bhinnāḥ . jīveśvarabhedasya siddhatvāt, pratiśarīraṃ jīvā bhinnāḥ iti nirūpyate .
dhīsmṛtīcchāsukhādeḥ = buddheḥ, smṛteḥ, icchāyāḥ, sukhādeśca pratiniyatatayā = vyavasthitarītyā parasparaṃ
vilakṣaṇatayaivānubhavāt, jīvāḥ svataḥ = svabhāvata eva, na tūpādhivaśāt bhinnāḥ parasparaṃ bhinnāḥ syuḥ .
sukhāderityādinā duḥkhādiparigrahaḥ . vadantyanye'pyevam- 'nānā'tmāno vyavasthātaḥ' (vai.sū.3-2-20)
'jananamaraṇakaraṇānāṃ pratiniyamādyugapatpravṛtteśca . puruṣabahutvaṃ siddhaṃ traiguṇyaviparyayāccaiva ..' (sāṃ.kā.8) iti
ca . vyavasthātaḥ = sukhaduḥkhādivyavasthāyāḥ . tasya vistaraḥ - jananetyādi . ātmanaḥ ekatve jananamaraṇādayaḥ
sarveṣāṃ ekadaiva bhaveran . tathā'darśanāt puruṣabahutvaṃ siddham . evaṃ karaṇāni śarīrendriyādīni pratiniyatānyeva,
yugapacca na pravartante . traiguṇyam = sattvarajastamāṃsi . teṣāṃ viparyayaḥ = parasparaviparyāsaḥ . kaścit sāttvikaḥ .
anyastu rājasaḥ . anyaśca tāmasaḥ ityādi svabhāvabhedaḥ . ebhiḥ kāraṇaiḥ jīvānāṃ parasparaṃ bheda eva ..
māyāpariṇāmabhūtāntaḥkaraṇabhedādeva sukhaduḥkhādivyavasthā bhavet . kimarthaṃ jīvabheda ityāśaṃkya
nirākaroti – cetobhedādityādinā . dehabāhyākṣabhedāt = śarīrāṇām, bāhyendriyāṇāṃ bhedāt yathā sukha-
duḥkhādivyavasthā na bhavati, tathā cetobhedāt = antaḥ karaṇabhedādapi sukhaduḥkhādivyavasthā na tu bhavati = naiva
bhavati . eka eva jīvaḥ janmabhedena nānāśarīrāṇi gṛhṇāti . tatra śarīrādīnāṃ bhede satyapi ātmabhedo
nāsti . ekasminneva samaye saubhariṇā anekaśarīraparigrahasya varṇanādapi śarīrādibhedaḥ ātmabhedaprayojakaḥ
sukhādivyavasthāprayojakaśca yathā na bhavati, tathaiva antaḥkaraṇabhedo'pi sukhaduḥkhādivyavasthāprayojakoṃ na
bhavati . dehabhede satyapi saubhareḥ 'so'ham' iti pratyabhijñā na hi na bhavati . evamindriyabhede sati,
• antaḥkaraṇamātrabhede sati ca ātmanaḥ ekatvena pratyabhijñā'nivāryā . tathā'darśanāt antaḥ karaṇabhedamātreṇa
karmavaicitryanirvāho na bhavatyeva . na cādṛṣṭaviśeṣavaśādeva sarvavyavasthopapadyatāmiti vācyam; saṃpratipannasthala
eva tathā saṃbhavāt . anyathā kutrāpi kācidapi vyavasthā kenāpi durupapādā syāditi sarvaśāstravaiyyākulīprasaṅga
ityātmanāṃ nānātvamarjanīyam . puruṣabhede siddha evādṛṣṭasya vyavasthāpakatvasaṃbhavaḥ . adṛṣṭasyāntaḥkaraṇadharmatvā-
bhāvāt . vyadhikaraṇayorbhāgādṛṣṭayoḥ kāryakāraṇabhāvāsaṃbhavaḥ sāṃkhyamatavimarśa (jī.70) vyavasthāpayiṣyate ..
kiñca antaḥkaraṇaṃ hi sukhādyantaḥ padārthasākṣātkārakaraṇatayā siddhayati, rūpādisākṣātkāre cakṣu-
rādiriva . 'antaḥkaraṇam' iti padameva tasyāntaḥkaraṇakārakatāṃ vadati . karaṇaṃ ca kartāramapekṣate . evañca
anyonyavilakṣaṇasukhavatāṃ jīvānāṃ tatkaraṇānyapi bhinnāni bhaveyuḥ . evaṃ kartradhīnatve karaṇasvarūpasya,
==End of OCR for page 2==

==Start of OCR for page 3==
tattvamuktākalāpaḥ
172
nityān bhinnāṃśca jīvān kathayati nigamastaddhi nopādhitaḥ syāt
ātmādvaitaśrutīnāmitarahṛdayatā tatra tatraiva siddhā .. 10 ..
karaṇādhīno kartṛbhedaścet anyonyāśrayo'nivāryaḥ . ataḥ kartuḥ sukhādisākṣātkārakaraṇatayā siddhasya tasya
jīvabhedavyavasthāpakatvaṃ kathamiva bhavet ? sukhādikaṃ hi pratijīvaṃ sutarāṃ vyavasthitameva sarvānubhavasiddham .
etatkaraṇatayā siddhamantaḥkaraṇamapi pratijīvaṃ bhinnameva bhavet . no cet sukhaduḥkhādyanubhavasāṅkaryaṃ syāt ..
api ca nigamaḥ = śrutiḥ jīvān nityān bhinnān = parasparaṃ bhinnāṃśca kathayati. 'nityo nityānāṃ
cetanaścetanānāmeko bahūnāṃ yo vidadhāti kāmān . tamātmāsthaṃ ye'nupaśyanti dhīrāsteṣāṃ sukhaṃ śāśvataṃ netareṣām'
(śve.6-13) iti hi śrutiḥ . nityānāṃ bahūnāṃ cetanānām nityaḥ ekaḥ yaḥ cetanaḥ kāmān vidadhāti, tam
ityanvayaḥ . nityatvacetanatvādau tāratamyasya durvacatvāt 'nityānām' iti nāvadhāraṇe ṣaṣṭhī . 'anityānām'
iticchedenātra nirvāhe'pi upari tathācchedāsaṃbhavaḥ . 'eko bahūnām' iti tu durnivaham . ataḥ ṣaṣṭhyantāni
jīvaparāṇi, prathamāntāni paramātmaparāṇi . yathāśrute tvananvayaḥ spaṣṭaḥ . evaṃ vyākhyābhede'pi jīvānāṃ
phalapradasya paramātmanaḥ ekatvam, jīvānāmanekatvaṃ nityatvaṃ ca kaṇṭhata eva siddham . idamanekatvamaupādhikaṃ
kuto na syādityatrāha - taddhītyādi . tat = anekatvam upādhitaḥ na hi syāt . na hyupadeśaprakaraṇe
aupādhikaupacārikādiśabdāḥ prayogārhāḥ . vidhau = apūrvārthabodhanaprakaraṇe paraḥ = amukhyo'rthaḥ śabdārtho na
bhavitumarhati . tadarthameva pravṛtteṣu vākyeṣu lakṣaṇāṅgīkāre kutrāpi na ko'pyarthaḥ pratiṣṭhito bhavet . prakṛte
tattvopadeśārthameva pravṛtteṣu vākyeṣu lakṣaṇāṅgīkāre, kimapi tattvaṃ niścetuṃ na śakyamiti bhāvaḥ ..
api caitādṛśajñānasya hi 'teṣāṃ sukhaṃ śāśvatam' iti śāśvatasukhamuktihetutvamucyate . aupādhikatvajñānasya
tat kathaṃ bhavet . bhavadṛṣṭyā hi eṣāmaupādhikatvajñānasyaiva śāśvatasukhahetutvaṃ vaktavyam, na tvanaupādhikatva-
jñānasya . ataḥ tat svābhāvikameva . nanu 'ayamātmā brahma' 'ahaṃ brahma' ityabhedasyāpi śrutau darśanāt kathaṃ
nirṇayaḥ ityātrāha - ātmetyādi . ātmādvaitaśrutīnām=ātmanaḥ aikyapratipādakānāṃ śrutivākyānām
itarahṛdayatā = anyatātparyakatvam tatra tatraiva = tattatprakaraṇa eva pūrvāparapariśīlanādinā siddhā = niścitā .
śarīraśarīribhāvakṛtaṃ vā, upādānopodeyabhāvakṛtaṃ vā sāmānādhikaraṇyaṃ tattatprakaraṇānurodhena jñeyam ..
atretyaṃ vicārāvatāraḥ - cidacidīśvaratattvajñānameva sakalavidhakkeśanivārakamiti granthādāveva
(jaḍa.4) vistareṇa pradarśitam . etāvatā granthabhāgenācidvailakṣaṇyasya pradarśane'pi īśvaravailakṣaṇyaṃ na tāvanmātreṇa
siddhayet . yadyapi 'nāhamīśvaraḥ' iti īśvarabhedo'pi sarvānubhavasiddhaḥ . paraṃ tvātmapadavācyasya cittattvasyāti-
gahanatayā, kevalena laukikānubhavena naitādṛśā viṣayā nirṇetuṃ śakyāḥ . 'naiṣā tarkeṇa matirāpaneyā proktānyenaiva .
sujñānāya preṣṭhā' (kaṭha.2-8-9) iti śrutirapi spaṣṭametadvadati . śrutimukhanirīkṣaṇe tu naikarūpāstā dṛśyante .
'ayamātmā brahma' (bṛ.6-4-5) 'tattvamasi' (chāṃ. 6-8-7) ityādīni jīvabrahmaṇorabhedaṃ vadanti . 'dvā suparṇā
sayujā sakhāyau' (muṃ.3-1-1, śve.4-6) 'pṛthagātmānaṃ preritāraṃ ca matvā' (śve.1-6) ityādīni tayorbhedaṃ
==End of OCR for page 3==

==Start of OCR for page 4==
173
jīvasaraḥ
vadanti . ataḥ kiṃ kartavyamiti jijñāsāyāṃ vyākhyānabhedātpakṣabhedāssamutthitāḥ .. tatra svapakṣaḥ prathamapādena
samagrāhi . 'svato jīvāḥ bhinnāḥ' iti mūlapratijñā . paramātmano'pi bhinnāḥ, parasparamapi bhinnāḥ . jīvasvarūpaṃ
tvetāvatā vistareṇa parīkṣitameva . tena siddho'yaṃ niṣkṛṣṭastasyākāra iti bhāvaḥ ..
tatra jaradadvaitī svarūpapariṇāmavādī bhartṛprapañcastu - brahmaiva svarūpeṇaiva jagadātmanā pariṇamate
mṛddhaṭādivat . ataścāvasthābhedena jīvabrahmaṇoḥ bhedo'pi satyaḥ, evaṃ abhedo'pi satya iti na doṣa ityāha ..
śāṅkarāstu - mṛdvatsvarūpapariṇāme mṛdvadeva nāśaprasaṅgāt svarūpapariṇāmavādo na yuktaḥ, kintu rajjau
sarpavat vivartavāda eva yuktaḥ . tathā ca brahmavyatiriktasya sarvasyāpi mithyātvāt, advaitameva satyam . dvaitaṃ
tu mithyā . ata eva lokāvagatabhedānuvādamātraṃ tanniṣedhārthaṃ kriyate, bhedavākyānāṃ svārthe tātparyābhāvāt na doṣa
iti brahmavivartavādina āhuḥ . atrāpi antaḥkaraṇāvacchinnaṃ caitanyameva jīva iti jīvājñānavādinaḥ
vācaspateḥ pakṣaḥ . antaḥkaraṇapratibimbitaṃ caitanyaṃ jīva iti brahmājñānavādinaḥ prakāśātmayateḥ pakṣaḥ ..
bhāskarācāryastu upādhermithyātve'navasthāprasaṅgāt upādhiḥ satya eva . evaṃ satyopādhikṛtaḥ jīvasya brahma-
bhedaḥ, abheda eva svābhāvikaḥ . evañca jīvo na mithyā, kintvaupādhikaḥ . acidbrahmaṇostu bhedābhedāvityācakhyau..
yādavaprakāśastu brahmaṇassākṣādvikāraṃ nivivārayiṣuḥ brahmaṇaśśaktitrayamaṅgīkṛtya, tattacchaktiviśiṣṭatva-
rūpeṇa brahmaṇyaṃśatrayamaupādhikaṃ parikalpya, tattadaṃśasya cidacidīśvararūpeṇa pariṇāmamātasthau . tathā cāṃśāṃśinossarvatra
bhedābhedayoḥ svābhāvikatvāt jaḍabrahmaṇoḥ, jīvabrahmaṇośca bhedābhedau svābhāvikāvāha . tatra prathamapādena svapakṣaṃ
saṃgraheṇa pradarśya aupādhikajīvabhedavādaṃ vimṛśati . agre (ślo. 15) bimbapratibimbavādasya spaṣṭavimarśanavat,
avacchedakavādasya bhāmatīkartuḥ vācaspatimiśrasaṃmatasya pratyekanirākaraṇaṃ yadyapi na dṛśyate . parantu sa pakṣaḥ
bhāskaramatanirākaraṇenaiva nirastaprāya ityācāryāṇāmabhiprāyaḥ, avidyārūpaudhikajīvabhedasyobhayoḥ samānatvāt ..
nanu ca 'tatra ko mohaḥ kaḥ śokaḥ ekatvamanupaśyataḥ' (īśā.7) iti aikātmyadarśanasya
śokamohanivartakatvaṃ spaṣṭamucyate . śokamohanivartakaṃ jñānaṃ kathamiva bhramo bhavet ? ataḥ ekatvameva
pāramārthikam; anekatvaṃ tu karmopādhikameveti cet, na . etacchutyupabṛṃhaṇabhūtaṃ bhagavato vacanamasya tātparyaṃ
spaṣṭayati – 'ātmaupamyena sarvatra samaṃ paśyati yo'rjuna . sukhaṃ vā yadi vā duḥkhaṃ sa yogī paramo mataḥ..'
(gī.6-32) iti . atrasthaṃ 'ātmaupamyena' iti padamavadheyam . sājātyamūlakamevedamaikyamiti spaṣṭam . na
ca sājātyamūlakaikatvāpekṣayā, aupādhikānekatvameva varam, yataḥ 'ayo dahati' ityādyaupādhikasthale hi
ayaso dāhakatvānubhavaḥ abādhitaḥ . ata ekatvaṃ sahajam, anekatvaṃ tvaupādhikaṃ bahulaṃ dṛṣṭamiti cet,
'saṃpanno vrīhiḥ' ityādāvanekatvaṃ sahajam, ekatvaṃ tu jātyaupādhikaṃ dṛṣṭameva . ata ubhayamapi samānam . na
ca 'saṃpanno vrīhiḥ', ityādau tu ekatvamanubhavabādhitam, ata evaupacārikaḥ prayoga iti yuktam . pratyakṣeṇa
padārthasvarūpaguṇādivyavasthāyāṃ siddhāyām, tadanuguṇakalpanāyā adoṣatvāt . prakṛte tu 'āścaryo vaktā
kuśalo'sya labdhā āścaryo jñātā kuśalānuśiṣṭaḥ' (kaṭha.1-3-7) 'āścayavatpaśyati kaścidenam āścarya-
vadvadati tathaiva cānyaḥ . āścaryavaccainamanyaḥ śṛṇoti śrutvāpyenaṃ veda na caiva kaścit' (gī.2-29) iti
==End of OCR for page 4==

==Start of OCR for page 5==
tattvamuktākalāpaḥ
174
atyantaduravagāhatayā varṇyamāne ātmani lāghavagauravavicārasyānavasaratvāt . 'naiṣā tarkeṇa matirāpaneyā'
(kaṭha.1-2-9) 'tarkāpratiṣṭhānāt' (bra.sū.2-1-11) ityādi sadā smartavyam ..
nanu bhoḥ ! evamatigahanatvādeva vadāmo vayam - śrutiryathā vadati, tathāṅgīkartavyamiti . śrutihyekatvaṃ
kaṇṭhata eva khalu vadati 'ekatvamanupaśyataḥ' itīti cet- 'agre ekamevāsīt' iti kāraṇāvasthāyāmekatvam
'bahu syām' 'tadātmānaṃ svayamakuruta' iti kāryāvasthāyāmanekatvamiti sarvaṃ spaṣṭamevābhihitam . etadupayapitaḥ
saṃśayānapi 'kṛtsnaprasaktirniravayatvaśabdakopo vā' iti svayamutthāpya sūtrakāraḥ 'śrutestu śabdamūlatvāt'
iti spaṣṭasamādadhau . etaduparyapi kiṃ vaktavyam . śuṣkatarka vismṛtya cintyatām ..
kiñca samaṣṭikṣetragataṃ tattvaikyam, vyaṣṭau tu anekatvameveti vaijñāniko'yaṃ viṣayaḥ agni-
viṣphuliṅgādibhiḥ spaṣṭīkriyate . aikātmyavādaścāgre bahudhā vimṛśyate . parasparamatyantaviruddham ekatvamanekatvaṃ
caikasmin kathaṃ bhavediti cet, adhyātmaśāstrasya sarvāpavādarūpatvena buddhikṛtavirodhāderatra nāvasaraḥ . anyathā
muktisādhanatadanuṣṭhānādīnāṃ bhedagarbhatvena, bhedasya mithyātve, sādhanādīnāmapi mithyātvaprasaṅgena śūnyavāda-
prasaṅgaḥ . athavā ekasya muktau sarvamuktiprasaṅgaḥ . asatyātsatyasiddhisādhanādikaṃ ekādaśyāṃ tāmbūlacarvaṇa-
kathāyeta . sarvametat dṛṣṭāntamātraviśrāntaṃ dārṣyāntikāparicayameva jñāpayedityalamaticarcayā . asatyāt
satyasiddhirapyagre (ślo-49) nirākriyate ..
nanu ko'yaṃ pakṣapātaḥ? kiṃ subhagābhikṣukanyāyaḥ ? 'na vidhau paraḥ śabdārthaḥ' iti nyāya idānīṃ
kutra gataḥ? mā kuśa sādho ! sa na kutrāpi gataḥ . śarīraśarīribhāvakṛtaṃ vā, upādānopādeyabhāvakṛtaṃ vā
sāmānādhikaraṇyaṃ na gauṇam, kintu mukhyameveti sāmānādhikaraṇyavicāre (buddhi.) nirūpayiṣyate . ataḥ
etatsiddhānte kasyā api śruterna tyāga iti sarvaśrutisamanvayaḥ . ata eva na kasyāpi bādhitārthakatvam . api
ca 'idamagre āsīdekameva' ityekatvasya pralayakālikatvāt, 'bahu syām' ityanekatvasya sṛṣṭikālikatvā-
tkālabhedenobhayorvirodhābhāvādityādikamagrimasare vistareṇa bhaviṣyati . anyathā sarvaśāstrabādhaprasaṅgaḥ . adhikaṃ
tattannirākaraṇavelāyāṃ viśadīkriyate . ataḥ jīvāḥ parasparaṃ svata eva bhinnāḥ ..
yadyapyayamaṃśo'grimasare (ślo. 27-33) bahuvistareṇa vicārayiṣyate, tathāpyatra prasaktatvātsārata
idamatra vaktavyamatigahanatvādviṣayasya, yamadhikṛtyādyāvadhi bahudhā prasṛtaḥ, prasāritaśca mahān kalirbahoḥ
kālāt . ataḥ punaḥ punaridaṃ vaktavyaṃ punaḥ punaścintanāya . yaṃ viṣayaṃ vistareṇa varṇayan bhagavān śrībhāṣyakāraḥ
ante 'evañca sati abhedo vā bhedo vā dvayātmakatā vā vedāntavedyaḥ ko'yamarthassamarthitaḥ?' iti praśnaṃ
svayamutthāpyāpi 'sarvasya vedavedyatvātsarvaṃ samarthitam' ityuttarayannirbharo bhavati samanantaram . kuta etat ?
nanu kiyānayaṃ viṣayaḥ? kiṃmanantaravākyameva na dṛṣṭamāyuṣmatā? 'sarvaśarīratayā sarvaprakāraṃ brahmaivāvasthita-
mityabhedaḥ' iti jagadbrahmaṇośśarīraśarīribhāvanibandhano'bhedaḥ iti spaṣṭaṃ vadatyapi kutra vā muhyasyāyuṣman
bhoḥ? bho brahman ! na muhyāmi . saṃśaye kiṃñcit . parihariṣyati bhavāniti pṛcchāmi . praśnastu 'ko'yamarthaḥ
samarthitaḥ?' iti . uttaraṃ tu 'sarvaśarīratayā sarvaprakāraṃ brahmaivāvasthitamityabhedassamarthitaḥ' iti . kiṃ
==End of OCR for page 5==

==Start of OCR for page 6==
175
jīvasaraḥ
śarīraśarīribhāvaḥ abhedenāvasthiteḥ prayojakaḥ, uta tathā vyavahārasya? prathamapakṣe śarīraśarīriṇorabhedaprasaṅgaḥ
spaṣṭaḥ . dvitīyapakṣe tu 'āmrān pṛṣṭaḥ kovidārānācaṣṭe' itivat syāt ..
ato'traivaṃ vaktavyam pratibhāti - śarīraśarīribhāvaḥ na kevalamabhedavyavahāraprayojakaḥ, tathā
vyavahārānuguṇapariṇāmaviśeṣasyāpi prayojakaḥ . jīveśvarayossaṃbandhavivecane 'tileṣu tailaṃ dadhinīva sarpiḥ' (śve.1-
15) kṣīre sarpirivārpitam (16) ityādīnyavadheyāni . evametasya tattvasya paricaya evānnamayādikośaiḥ
pratipādyate sthūlārundhatīnyāyena . annamayakośa eva 'bhūtātmā' ityucyate . tataḥ prāṇamaya ātmā .
prāṇāḥ - pañcaprāṇāḥ, pañcajñānendriyāṇi, pañcakarmendriyāṇi ca . tato manomaya ātmā . tato vijñānamaya
ātmā . tata ānandamaya ātmā . pūrvapūrvāpekṣayā uttarottara ātmā āntaro bhavati . ayamevāṃśaḥ 'bhūtātmā
cendriyātmā ca buddhyātmā ca tathā bhavān . jīvātmā paramātmā ca tvamevaṃ pañcadhā sthitaḥ ..' ityādāvabhi-
dhīyate . vijñānātmapadena buddhyātmā jīvātmā ca kroḍīkṛtau . jīvātmaracanāyāṃ buddheḥ pradhānatvāt .
'buddherguṇenātmaguṇena caiva hyārāgramātro hyavaro'pi dṛṣṭaḥ' (śve.5-8) iti hi śrutiḥ . 'jīvātmā' padaṃ hi
jīvapadārthasya, ātmapadārthasya militasya vācakaḥ, yatastatpadaṃ nākhaṇḍapadam, kintu samastapadam .
'jīva' padaṃ ca 'jīva prāṇadhāraṇe' iti dhātuto niṣpannaṃ prāṇādhīnasthitikasya vācakam . ātmapadaṃ ca
cetanavāci . tathā ca prāṇopādhikacetanarūpārthavāci jīvātmapadam . prāṇeti buddhīndriyamanasāmupalakṣakam .
ebhirupādhibhirviśiṣṭa eva jīvātmapadavācyaḥ . evañcāsmin - śarīre etādṛśo jīvaḥ, tasya niyantā
mūlabhūtaḥ paramātmā ca uttarottaramāntaratayā'vatiṣṭhata iti siddham . ayamevāṃśaḥ 'guhāṃ praviṣṭāvātmānau hi
taddarśanāt' (bra.sū.1-2-12) ityatroktaḥ . 'ṛtaṃ pibantau sukṛtasya loke guhāṃ praviṣṭau' (kaṭha.1-3-1)
ityubhayorapi hṛdayaguhāvṛttitvamucyate . 'yo veda nihitaṃ guhāyām' (tai.ā.1) 'hṛdi hyeṣa ātmā' (pra.3-6)
ityādau pratyekamapi jīvātmaparamātmanohṛdayaguhāvṛttitvamucyate . yathā bāhyaṃ sauraṃ jyotiḥ bāhyaḥ
dārutṛṇāraṇyādibhirabhivyakto nānārūpadhārī narāṇāmupakārāyāvarohati, tathaiva paraṃjyotirūpaḥ paramātmā
jīvabuddhimanaḥ prāṇaśarīrādyāśrityāvatīrṇaḥ nānāvidhavicitrakāryāṇi nirvahate, svasmai svaprītaye krīḍanniva . ata
eva 'sarvaṃ taṃ parādādyo'nyatrātmanassarvaṃ vededaṃ brahmedaṃ kṣatramime lokā ime devā imāni bhūtānīdaṃ sarvaṃ
yadayamātmā' (bṛ.4-4-6) iti śrutirvadati . ekameva paraṃ tattvam 'tadaikṣata bahusyām' (chāṃ. 6-2-3) 'so'kāmayata
bahusyām' (tai.ā.6) iti saṃkalpapūrvakaṃ nānābhāvamāpadyateti 'tadātmānaṃ svayamakuruta' (tai.ā.7) 'ātmakṛteḥ'
'pariṇāmāt' (bra. sū.1-4-26, 27) iti śrutisūtrādibhiḥ pratipādyate . akhaṇḍasyaikasya bahubhāvaḥ katham? iti
praśne 'indro māyābhiḥ pururūpa īyate' (bṛ.4-5-19) ityuttaramucyate . atraivāyastāssarve'pi paṇḍitapravarāḥ
'māyā' padārthaḥ kaḥ? iti . vaidikanighaṇṭvanusāreṇa māyāpadasya jñānaparyāyatve'pi mithyāparyāyatvamātasthurante
kevalalaukikaprajñāḥ . 'śabdamūlatvāt' iti vadanta eva svamataṃ tarkamūlaṃ pratiṣṭhāpayāmāsustarkapriyāḥ ..
nādyāpi kalahaḥ śāntaḥ paṇḍitānāṃ parasparam . prabodhitā api prājñaiḥ kāle kāle mahātmabhiḥ ..
aṇīyaso'pyaṇīyāṃsamātmānaṃ menire bṛhat . tarkavyasanino'bhūvanna tapaādiparāyaṇāḥ ..
==End of OCR for page 6==

==Start of OCR for page 7==
tattvamuktākalāpaḥ
81.
176
[yādavaprakāśamatanirāsaḥ ]
jīvāḥ pṛthvyādibhūteṣvaṇava iva mitho bhedavantaḥ svato'mī
sanmātrabrahmabhāgāstadiha niyatayaḥ susthitā ityayuktam .
aikyasyāpyakṣatatvādanavadhi ca sati brahmaṇi syādavadyam
satyaṃ taccetyabhijñairbahiragaṇi mṛṣāvādato'pyeṣa pakṣaḥ .. 11 ..
tattvasthitistu prathamaṃ yathāvat dhāryatāṃ hṛdi . tatastvetatkathamiti cintyatāṃ śraddhayā dhiyā ..
ātmā tu pañcadhā sthitvā tattatkāryeṣu vartate . parasparaṃ ca saṃparko'pyasti sūkṣmassudurgamaḥ ...
kāryānumeyaṃ sarvaṃ syāt bahudhā cintanena ca . antato hṛdayeśasyānugrahāt tattvadhīrbhavet ..
dehākāreṇa bhūtātmā prathamaṃ jñāyate nṛbhiḥ . dehātmabhāvavādāderatraivopakramo'bhavat ..
indriyādyātmavādāścāpyevaṃ jñeyā vivekibhiḥ . anyonyamupakurvantaḥ śarīre te vyavasthitāḥ ..
evaṃ sarvatra vyāptyaiva pratyagarthasya, jāyate . ahaṃbuddhirnṛṇāṃ loke nānyathā tadbhaved dhruvam ..
sarvaṃ vaśe'sti tasyaiva māyinaḥ paramātmanaḥ . vayaṃ tu māyayā baddhāḥ kathaṃ jñāsyāma ucyatām ? ..
dūrīkṛtya vṛthā carcā tyaktvā śabdavivardhanam . ārādhayāmastaṃ devaṃ tyāgādyairātmasadguṇaiḥ ..
tatprasādātparaṃ jñānaṃ cāpsyāmaśśāntimavyayām . tatprasādādṛte nānyā gatirasti nṛṇāṃ dhruvam ..
bauddhānāṃ vaidikānāṃ ca hyatraivāsti paraṃ rahaḥ . kramāttarkaparā jātā bauddhāḥ śraddhāṃ vihāya te ..
ato haitukavādena naṣṭāste hyātmamārgataḥ . vaidikāstu tapohīnāḥ śraddhātaśśithilāḥ kramāt ..
ito'pi bahu vaktavyam, kramātsarvaṃ bhaviṣyati . dṛṣṭvaikadeśaṃ nirṇeyaṃ na hi kiñcicca sāhasāt ..
dhīrnityetyādinā caitānarthān kālānusārataḥ . rirakṣiṣurbuddhibhedāt ācāryo'sāvasūcayat .. 10 ..
yādavaprakāśasaṃmataṃ sarvatra svābhāvikabhedābhedavādaṃ vimṛśati - jīvā ityādi . pṛthvyādibhūteṣu
aṇava iva = pṛthivyādibhūtāni yathā sāṃśāni, teṣu ca paramāṇvādirūpāṇyapi yathā anantāni santi, tathaiva
sanmātrabrahmabhāgāḥ amī jīvāḥ sanmātrasvarūpabrahmāṃśabhūtā amī jīvāḥ mithaḥ svataḥ = svabhāvata eva
bhedavantaḥ = parasparaṃ bhinnāḥ . tat = evaṃ bhedasya svābhāvikatvādeva iha = jagati niyatayaḥ = sukhaduḥkhādi-
vyavasthāḥ susthitāḥ = supratiṣṭhitāḥ . jīveśvarabhedasya, jīvānāṃ parasparabhedasya ca svābhāvikatvādeva sarvā
api vyavasthāḥ samyak rakṣitā ityarthaḥ . brahma śaktitrayaviśiṣṭam . tādṛśavicitraśaktiprabhāvāt brahmaivāṃśa-
trayaviśiṣṭaṃ bhavati . eko'śaḥ acetanarūpeṇa, aparoṃ'śaḥ cetanarūpeṇa, anyoṃ'śaḥ īśvararūpeṇa ca
pariṇamate . tattaddeśe doṣāḥ, guṇāśca vyavasthitā bhavanti . ato na sāṅkaryam . ete aṃśā aupādhikāḥ . ato
brahmaṇo na doṣāśrayatvaprasaṅga iti tasyāśayaḥ ..
tadetannirākaroti – ityayuktamiti . tatra hetumāha- aikyasyāpītyādi . aikyasyāpi bhedavat
abhedasyāpi akṣatatvāt = svābhāvikatvena saṃrakṣitatvādeva sati = sadrūpe doṣarahite brahmaṇi anavadhi = anantam
==End of OCR for page 7==