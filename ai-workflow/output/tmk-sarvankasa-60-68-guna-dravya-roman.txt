Page 1

code
Devanagari
download
content_copy
expand_less
13
jaḍadravyasaraḥ

8.
[guṇānāṃ dravyātiriktatvasamarthanam]
ekārthapratyabhijñā bhavati dṛḍhatarā darśanasparśanābhyāṃ
saṃghātāderayogādavagamayati sā vastu rūpādito'nyat .

vastutastu – 'vilakṣaṇasattvavattvam' lakṣaṇamiti kathanameva varam . nityavibhūtigataṃ sattvaṃ hi prakṛtigatasattvāpekṣayātyantavilakṣaṇam . prakṛtirhi jaḍā . tadgataṃ sattvamapi jaḍarūpameva . nityavibhūtistu ajaḍā, svaprakāśā . rajastamassamānādhikaraṇasattvādvilakṣaṇameva tadasamānādhikaraṇaṃ śuddhasattvam . ataḥ vilakṣaṇasattvavattvameva laghulakṣaṇaṃ vaktuṃ śakyam . adhikaṃ nāyakasare . evamanyadapi jñeyam ..

nanu uktalakṣaṇeṣu leśato gauravasattve'pyativyāptyādidoṣāṇāmabhāvāt lakṣaṇasya lakṣaṇāntarādūṣa-katvanyāyenokteṣu doṣaḥ kaḥ? iti cet; lakṣaṇasyetaravyāvṛttyarthatayā laghudharmasamaniyatagurudharmasyā-bhāvapratiyogitānavacchedakatvapakṣe vyatirekavyāptigrahaṇāsambhavāt . ataḥ kathamuktāni lakṣaṇāni samartha-nīyānītyatroktam - saṃgrahāditi . ayaṃ bhāvaḥ - vyavahārasyāpi lakṣaṇaprayojakatvāt, yādṛśarītyā nirvacane vastusvarūpaparicayo bhavet tādṛśarīterevādartavyatvena, gururūpasyāpi lakṣaṇatvānapāyādityādiviṣayāṇāmapi vaktavyatvadṛṣṭyā saṃgrahāt ityuktam . vistarastu anyatra draṣṭavya iti bhāvaḥ .. 7 ..

vibhaktānāṃ dravyāṇāṃ lakṣaṇakathanānantaraṃ kramaśaḥ parīkṣāṃ prāripsuḥ, ādau dravyādravyavibhāgasyaivā-prāmāṇikatāṃ vadatāṃ bauddhānāṃ mataṃ nirākaroti - ekārthetyādinā . bauddhāḥ khalu vaibhāṣikasautrāntikayogācāra-mādhyamikabhedena caturvidhāḥ . vaibhāṣikāḥ jagatsatyatāvādinaḥ . jagataḥ pratyakṣatvam, kṣaṇikatvaṃ caitatsammatam. sautrāntikānāmapyetatsamānam, kintu jagato'numeyatvamiti viśeṣaḥ . ubhayorapi kṣaṇikavijñānasantatirūpaḥ āntaraḥ padārtho'pi sammataḥ . āntarakṣaṇikavijñānasantatirekaiva satyā, bāhyaṃ tu sarvaṃ mithyeti yogācārāḥ . mādhyamikāstu sarvaśūnyavādinaḥ . tatra prakṛte, vaibhāṣikāḥ vadanti - gandharasarūpasparśasvabhāvāḥ caturvidhāḥ paramāṇava eva jaganmūlabhūtāḥ . gandharasarūpasparśasvabhāvā pṛthivī, rasarūpasparśasvabhāvaṃ jalam, rūpasparśasvabhāvaṃ tejaḥ, sparśamātrasvabhāvo vāyuḥ . ākāśastu padārtho nāstyeva . guṇaguṇinoḥ 'sahopalambhaniyamādabhedaḥ' iti nyāyena pṛthaganupalambhāt gandhādyātmakā eva te, na tu gandhādyāśrayāḥ . adhikaṃ tu tattadavasare bhaviṣyati . tataśca dravyam, adravyamiti vibhāga evānupapanna iti . tatrottaram - ekārthapratyabhijñetyādi . darśanasparśanābhyāṃ = cakṣurindriyatvagindriyābhyāṃ dṛḍhatarā = apalapitumaśakyā ekārthapratyabhijñā = ekapadārthaviṣayiṇī pratyabhijñā bhavati sarveṣām . sā = pratyabhijñā saṅghātādeḥ = samudāyabhāvādeḥ tanmate ayogāt asambhavāt vastu = ghaṭādidravyaṃ rūpāditaḥ guṇebhyaḥ anyat = bhinna avagamayati = prakaṭayati iti yojanā ..

ayaṃ bhāvaḥ - dīpādyāloke ghaṭādikaṃ cakṣuṣā paśyatāmeva satām, akasmāddīpādināśe tadeva ghaṭādikaṃ tvacā spṛśatām 'anupadaṃ cakṣuṣā dṛṣṭameva ghaṭaṃ hastena spṛśāmi' ityanubhavaḥ sarveṣāmapi bhavati . anena cakṣurindriyatvagindriyayoḥ ubhayorapi gocaraḥ kaścana padārthaḥ anubhavena siddhaḥ aṅgīkāryaḥ . cakṣurindriyaṃ hi rūpaṃ gṛhṇāti, na tu sparśam . tvagindriyaṃ hi sparśa gṛhṇāti, na tu rūpam . 'dṛṣṭameva spṛśāmi' iti

Page 2

code
Devanagari
download
content_copy
expand_less
tattvamuktākalāpaḥ
14

pratyabhijñārūpaḥ pratyayastu ubhayendriyagrāhyaṃ kiñcidastīti bodhayati . rūpaṃ vā, sparśo vā nobhayendriya-grāhyaḥ; ataḥ rūpasparśayorāśrayabhūtaḥ kaścidatiriktaḥ padārthaḥ indriyadvayagrāhyaḥ aṅgīkaraṇīyaḥ . sa eva dravyamityucyate . ataśca indriyadvayagrāhyaṃ dravyam, rūpaṃ sparśaśceti ekaikendriyagrāhyo guṇa iti dravyādravya-vibhāgaḥ durapahnavaḥ ..

☆ nanu vastūnāṃ sarveṣāmapi kṣaṇikatvāt, āloke dṛṣṭaḥ padārthaḥ anyaḥ, andhakāre spṛṣṭaśca padārthaḥ anya eveti 'dṛṣṭameva spṛśāmi' iti pratyabhijñā bhrāntireveti tena na kasyacidvastunaḥ siddhiḥ saṃbhavatīti cet, tatroktaṃ - dṛḍhatarā iti . ekasya jñānasya bhrāntitvaṃ hi, anantarakāle bādhakapratyayadarśanena vaktavyam . yathā śuktiṃ dṛṣṭvā rajatamiti bhrāntau jātāyām, anantaraṃ 'nedaṃ rajatam' iti bādhakapratyayaḥ dṛśyate . naivamatrānantarakāle kadācit kasyacit 'dṛṣṭameva mayā na spṛśyate' iti bādhakapratyayo dṛśyate . ataḥ sā pratītiḥ dṛḍhatarā=apalapitumaśakyā, na bhrāntiḥ . anantarakāle bādhakapratyayābhāve'pi, pratīteḥ bhrāntitve ghaṭādīnā-mapi, mithyātvaṃ syāt . vaibhāṣikasautrāntikau jagatsatyatvavādinau . ato neṣṭāpattisaṃbhavaḥ . na ca bādhakapratyayābhāve'pi, kāraṇadoṣavaśāt jātaṃ jñānaṃ bhrāntireva bhavati . yathā kāmilādoṣavaśāt 'pītaḥ śaṅkhaḥ' iti jñānajananānantaraṃ 'śaṅkhaḥ na pītaḥ' iti bādhakajñānasya na hi saṃbhavaḥ . tadvadatrāpi syāditi cet, na hyatra tathā doṣavaśādidaṃ 'dṛṣṭameva spṛśāmi' iti jñānaṃ jātam . tathā kasyāpi kadāpi tathā anubhavā-bhāvāt . ataśca kāraṇadoṣabādhakapratyayayorabhāvāt iyaṃ pratyabhijñā na bhrāntiritīdamapi dṛḍhatarā ityanenoktam ..

yadyapi 'pītaḥśaṅkhaḥ' itibhramasthale 'śaṅkho na pītaḥ' iti bādhakajñānaṃ pūrvameva vartate . athāpi doṣavaśādeva 'pītaśśaṅkhaḥ' iti pratyayo bhavati . ata eva kila pratibadhyajñānaṃ doṣaviśeṣājanyamicchanti vipaścitaḥ . ata eva 'ekaścandraḥ' itibādhakaniścaye satyapi, aṅgulyavaṣṭaṃbhādidoṣeṇa 'dvau candrau' iti pratyakṣaṃ varṇayanti . ato bādhakapratyayābhāve'pi, kāraṇadoṣasyāpyatrābhāvāt, laukikabuddhayaḥ na bhramāḥ . nanu ca 'pratyayaḥ sarvo'pi mithyā, pratyayatvāt, svāpnapratyayavat' ityādyanumānāni te'vatārayantyeva kila ! jānāmi bṛhaspate ! pariśīlayāmassarvaṃ tattatprakaraṇe . pratyabhijñāprāmāṇyamuttaratra vistareṇa (ślokaḥ. 26) sthāpayiṣyate ..

nanu rūpasya sparśasya vā pratyekaṃ ekaikendriyagrāhyatve'pi ubhayormelanadaśāyāṃ dvayamapi dvīndriyagrāhyaṃ bhavatu, pratyekamasato raktarūpaviśeṣasya sudhāharidrayormiśraṇe darśanādityatroktam - saṃghātāderayogāditi . ayaṃ bhāvaḥ – 'miśraṇe' ityasya ko'rthaḥ ? tattu vastusthairyavāda eva saṃbhavet . vastūnāṃ kṣaṇikatve hi pratyekaṃ sthitameva vastu anyat, militakāle sthitameva anyat . ataḥ kasya miśraṇāvasthā varṇituṃ śakyā? na ca vastūnāṃ kṣaṇikatve'pi, avayavātiriktamavayavinamanaṅgīkurvatāṃ sarveṣāṃ pūrvakṣaṇe pratyekatā, anantarakṣaṇe saṃghāta-bhāvaḥ vartata evetyavasthābhedaḥ vartata eveti cet, kṣaṇikavāde hi saṃghātabhāvo'pi durupapādaḥ . eka-kālāvacchedena, ekadeśāvacchedena vā melanaṃ hi saṃghātaḥ . kālastvatiriktaḥ tanmate nāstyeva . deśaḥ yadyatiriktaḥ, tarhi sa eva 'dravya' padavācya iti siddhayati . atastanmate dvayamapyasaṃbhavi . etatsarvaṃ saṃghātāderayogāt ityanena sūcyate ..

Page 3

code
Devanagari
download
content_copy
expand_less
pravyaṃ dṛṣṭvā guṇe sandehaḥ, guṇe hunṭe dravye sandeha: ato ḍāsta guṇaguṇibhāvaḥ .
15
jaḍadravyasaraḥ

ekasmin dūratāderaviśadaviśadapratyabhijñādi tadvat
naikatve'pyakṣabhedādbhiduramiva, mithassaṃśrayādiprasaṅgāt .. 8 ..

nanu yadyapi deśo vā kālo vā atiriktaḥ nāṅgīkriyate . athāpi saṃkhyādiguṇānāmatiriktānāmanaṅgī-kāre'pi saṃkhyādivilakṣaṇavyavahāranirvāhavat buddhikalpitakālādikamādāyaiva vilakṣaṇavyavahāro bhavatu, kā hāniriti cet, evamapi prakārāntareṇātiriktasiddhiḥ ityāha - ekasminnityādi . ekasminneva vastuni dūra-tādeḥ hetoḥ aviśadaviśadapratyabhijñādi, tadvat = pūrvavat rūpāditaḥ vastu anyat avagamayatītyarthaḥ ..

ayaṃ bhāvaḥ - dūrāt kiñcit vastu paśyan sarvo'pi, kadācit rūpādikaṃ spaṣṭatayā draṣṭuṃ na śaknoti . kadācicca rūpaṃ paśyan āśrayabhūtaṃ vastu kimiti spaṣṭaṃ niścatuṃ na śaknoti . dravyaguṇayorabhede, dravyagrahaṇameva guṇagrahaṇam, guṇagrahaṇameva dravyagrahaṇaṃ bhavediti, kathaṃ niścetuṃ na śakyeta? na ca prathamaṃ gṛhītaṃ vastu anyadeva; samīpamupasṛpya nirṇīyamānaṃ vastu bhinnameveti na virodha iti vācyam; 'tadevedam' iti abādhitapratya-bhijñāyā darśanāt vastubhedaḥ na vaktuṃ śakyaḥ . na vā pratyabhijñāyāḥ aprāmāṇyaśaṅkā, uparyeva dattottaratvāt . ataḥ dravyaguṇabhedaḥ anivāryaḥ . tadidaṃ sūcitaṃ - ekasmin, pratyabhijñādi iti padābhyām . dūratādeḥ ityatra ādinā ālokanyūnatādeḥ grahaṇam . pratyabhijñādi ityatra ādinā saṃśayaviparyayayorgrahaṇam . ūrdhvatvādisāmānyākāraviśiṣṭaṃ vastu dūrāt paśyatām 'sthāṇurvā puruṣo vā' iti saṃśayaḥ sarveṣāmanubhavasiddhaḥ. tatra ūrdhvatvādisādhāraṇākārasya tadāśrayadravyasya ca grahaṇe satyapi sthāṇutvapuruṣatvānyatarākārānirṇayāt, dharmasya tadāśrayadharmiṇaśca bhedaḥ anivāryaḥ . evaṃ phālaphalyādisāmānyākāragrahaṇam, śuktitvādiviśeṣākārā-grahaṇañca yadi na syāt, tarhi śuktau rajatabhramastatra kathaṃ syāt . ataḥ idaṃ sarvaṃ dharmātiriktaṃ dharmiṇam, guṇādyatiriktaṃ guṇinamantarā sarvathā na ghaṭeteti dravyaguṇavibhāgaḥ avarjanīya iti . avicāritaramaṇīyameva vikalpānāṃ svarūpamityādikamapi tadavasare (buddhi.33) vicāryate ..

nanu vastuna ekatve'pi grāhakasyendriyasya bhedāt bhedavyavahāraḥ yujyeta . cakṣuṣā grahaṇe 'rūpam' iti tvacā grahaṇe 'sparśaḥ' iti ca ekameva vastu vyapadiśyate iti na ko'pi virodha iti śaṅkate – naikatva ityādi . ekatvepi = vastuna ekatve'pi akṣabhedāt = grāhakendriyabhedāt bhiduramiva = bhinnamiva bhavati, vastutastu na bhinnam; iti cet; etannirākaroti-neti . hetumāha- mithaḥ saṃśrayādiprasaṅgāditi . anyonyāśrayadoṣaprasaṅgādityarthaḥ . grāhyāṇāṃ rūparasādīnāṃ parasparavilakṣaṇatvāddhi grāhakāṇīndriyāṇyapi parasparaṃ vilakṣaṇāni sādhyante . 'rūpasākṣātkāraḥ kiñcitkaraṇakaḥ kāryatvāt, ghaṭādivat' ityādirītyā hi cakṣurādīndriyāṇi vivicyante . evaṃ sati grāhakāṇāmindriyāṇāṃ bhedāt grāhyāṇāṃ rūparasādiviṣayāṇāṃ bheda iti yadyucyate, tarhi grāhyabhedasiddhau grāhakendriyabhedasiddhiḥ, grāhakendriyabhedasiddhau grāhyaviṣayabhedasiddhiriti anyonyāśrayadoṣaḥ . mithassaṃśrayādītyādinā cakrakagrahaṇam . grāhyagrāhakayormadhye grahaṇasyāpyantargatatvāt, tasya pṛthakkaraṇe, jñāna-bhedāt viṣayabhedaḥ, viṣayabhedāt grāhakendriyabhedaḥ, grāhakendriyabhedādeva jñānabhedaḥ iti trayāṇāṃ parasparāśrayaṇāt cakravat bhramaṇāt 'cakraka' saṃjñakaḥ doṣaḥ bhavati ..

Page 4

code
Devanagari
download
content_copy
expand_less
tattvamuktākalāpaḥ
16

nanu sṛṣṭiprakriyāyāmindriyāṇāmāhaṅkārikatvena, viṣayānurodhenendriyakalpanāyā abhāvāt katha-manyonyāśraya iti cet, tatprakriyāyāssamaṣṭitattvaviṣayakatvena, tatra vicārasyaivāprasakteḥ . kiñca tadṛṣṭyā viṣayāṇāmapi pratyekaṃ sṛṣṭyabhidhānādatiriktaviṣayasiddhirniṣpratyūhaiva ..

apiṃca-yadi rūparasayoḥ grāhakabhedādhīno bhedaḥ, śukkupītādīnāṃ rūpāṇāṃ cakṣuṣaiva grahaṇāt, grāhakabhedābhāvāt, śuklanīlapītādibhedaḥ na bhavediti, rūpaṃ sarvamapyekameva bhavet . evaṃ rasādāvapyavāntarabhedo na siddhayet, grāhakabhedābhāvāditi dravyaguṇabhedaḥ nirupādhikaḥ siddhaḥ ..

nanu pṛthivyāmāmrapanasādau pākavaśāt rūpādeḥ parivṛttiḥ sarvānubhavasiddhā . tatra rūpādeḥ kāryatva-mavarjanīyam . kāryaṃ cedupādānakāraṇamapyāvaśyakam . rūpādikaṃ prati hi dravyamevopādānakāraṇam . evañca guṇaṃ prati dravyasyopādānatvāt, upādānopādeyayorabhedasya bhavadbhiḥ sthāpanāt (ślo.20) guṇaguṇinorabhedassiddha eveti kathaṃ dravyātiriktaguṇasiddhiḥ? na ca prāmāṇikairapi guṇaguṇivyavahārakaraṇāt, anantarakālabādhā-darśanācca tayorbhedasiddhiriti śaṅkayam; 'rāhośśiraḥ' itivat kalpitenāpi bhedavyavahāranirvāhāt iti cet, upādānopādeyayorabhede, pratyakṣabādhādarśane'pi yauktikabādhasya sattvāt . nanu pratyakṣasya prabalatvāt kathaṃ yuktyā bādha iti cet 'saiveyaṃ dīpajvālā' (58) iti jvālaikyapratyakṣasyānumānena bādhasya sarvairaṅgīkārāt ..

na ca jvālaikyapratyakṣaṃ hi pratyabhijñārūpam . pratyabhijñā ca na kevalendriyajanyā . tattāṃśe saṃskāra-janyatvāt . ata evedaṃ grahaṇasmaraṇātmakaṃ jñānaṃ na sarvāṃśe pramāṇam . evaṃ durbalatvādevāsya yuktyā bādhaḥ, na tu kevalayuktyā pratyakṣabādha iti vācyam; kevalendriyajanyasya 'idaṃ rajatam' iti pratyakṣasya 'iyaṃ śuktiḥ' iti pratyakṣeṇaiva bādhadarśanāt, pratyakṣasyāpi bādho dṛśyata eva . na ca prāthamikajñānasya na kevalendriyajanyatvam, rajatasannikarṣābhāvāt . atastasya bādhyatvaṃ yujyata eveti vācyam, evamapyupādānopādeyayo-rabhedasya yuktisiddhatvena, vāsanājanyasya guṇaguṇibhedavyavahārasyāpi bādhāt, na guṇaguṇibhedasiddhiriti cet ..

atrocyate – sarvamidamākāśanartanameva . guṇaṃ prati dravyasyopādānatvaṃ hi vaiśeṣikasamayasiddham . siddhānte tu pariṇāmavādāṅgīkārāt pūrvāvasthāviśiṣṭaṃ dravyamuttarāvasthāviśiṣṭadravyaṃ pratyupādānaṃ bhavati . rūparasādayo'pyavasthāviśeṣā eva . pākavaśādrūpaparāvṛttisthale'pi pūrvarūpaviśiṣṭaṃ dravyaṃ rūpāntaraviśiṣṭatayā pariṇamate . ataśca tatra kevalarūpādiparāvṛtterabhāvāt, tadviśiṣṭadravyasyaiva tathā parimāṇāt, sarvatra dravyamevo-pādānam, upādeyañceti, upādānopādeyayoraikyena dravyaikyasyaiva siddhiḥ, na guṇaguṇinoraikyasiddhiḥ . kiñcopādānopādeyabhāvasyaiva bhedaprayuktatvena, dravyaguṇayorabhedasya nāvakāśaḥ itaratsarvaṃ tattadavasare ..

yattu - 'sahopalaṃbhaniyamāt abhedo guṇatadvatoḥ' . tathāhi - yadi bhedaḥ, tarhi kadācidvā tadantarā tadupalabhyeta . yathā ghaṭamantarā paṭa upalabhyate . evaṃ kadācidapi guṇaguṇinostathānupalaṃbhānnāsti bheda iti - tadapi sahatvasyaiva bhedagarbhatvāt svavacanaviruddham . rūpamantarāpi andhakāre ghaṭopalabdhiḥ tvagindriyeṇa vartata eva . evaṃ sparśamantarāpi ghaṭopalabdhirapyāloke vartata eva . ataḥ guṇaguṇibhāvo durapahnavaḥ ..

Page 5

code
Devanagari
download
content_copy
expand_less
17
jaḍadravyasaraḥ

9.
[dharmadharmibhāvasamarthanam ]
dharmo nirdharmakaścet kathamiva bhavitā so'bhilāpādiyogyo
dharmeṇānyena yoge sa ca bhavati tathetyavyavastheti cenna .

nanu 'sahopalaṃbhaniyamādabhedo nīlataddhiyoḥ' (pra.vā.) iti bauddhabhikṣorvākyānukaraṇametat; astu, śabdaḥ kiṃ tasyaiva svabhūtaḥ? 'sahopalaṃbhaniyamādabhedo nīlaśabdayoḥ' ityapi paṭhyatām . nīlaḥ = arthaḥ . evañca jñānārthayoriva, arthaśabdayorabhedavādaḥ sahopalaṃbhaniyamamūla eva . evaṃ guṇaguṇinorapyabhedavāde sahopalaṃbha eva hetuḥ . siddhiḥ kila sthitiḥ pratipattiśca . evameva jīvabrahmaṇorapi avinābhāvasyāṃśāṃśibhāvamūlakasya sattvāt, tatrāpi 'sahopalaṃbhaniyamādabhedaḥ parajīvayoḥ' ityapi paṭhyatām . athavā 'sahopalaṃbhaniyamāda-bhedo'yutasiddhayoḥ' ityeva sarvānugataṃ vā paṭhyatām . parīkṣakāṇāṃ matibhedamūlakamatabhedakāraṇeṣu avinābhāvakṛtaḥ sahopalaṃbhaniyamaḥ pradhānaṃ nidānam . paraṃ tu sahatvasya bhedagarbhatvānna sahopalaṃbhaniyamādabhedasiddhipratyāśā . nanu yadi śarīraśarīriṇoravinābhāvaḥ, tarhi 'nīlo ghaṭaḥ' itivat jīvaśarīrayorapi samānādhikaraṇapratītiḥ syāditi cet, neti ka āha? 'ahaṃ manuṣyaḥ' ityādisāmānādhikaraṇyapratītirastyeva kila ! nanviyamaupacārikī pratītiriti cet, vicāryata etajjīvasare ..

nanu yadi jīvaparayoravinābhāvaḥ; tarhi, 'aham' iti svopalaṃbhe paro'pi bhāyāditi cet; ka evamāha ? 'na bhāti' iti . 'aham brahmāsmi' ityupalaṃbha eva pramāṇam . ata eva 'ahaṃ brahmāsmi' ityanubhavaḥ asminneva mate svarasataḥ śarīraśarīribhāvakṛtaḥ saṃgacchate, na tu svarūpaikyavādimate . adhikaṃ tu paścāt . 'nīlaḥ' iti pratītau nailyameva viṣayaḥ, na tu dravyamiti vaibhāṣikāḥ . dravyameva bhāsate, na guṇa iti sāṃkhyāḥ . nailyaviśiṣṭaṃ dravyaṃ bhāsata itītare . etatsarvatrāpi guṇaguṇinoravinābhāva eva mūlam . evameva jīvaparamātmanorapyavinābhāvāt bhedābhedādivādāssaṃvṛttāḥ . kiñca yatra sahaivopalaṃbhaḥ, tatrāvinābhāva ityeva vyāptiḥ; na tu yatrāvinābhāvastatra sahopalaṃbha iti . sāmagrīsāmarthyādhīnatvādupalaṃbhasya . gurutvādikaṃ tu na kadāpi dravyeṇa sahopalabhyate . evaṃ cakṣuṣā ghaṭādigrahaṇe rasādikaṃ tena na hi gṛhyeta . ato noktāpattiḥ ..

evañcāvinābhāvasthale sarvatrāpyevaṃ vivādaḥ sahaja eva . tarhi nirṇayaḥ ka iti cet; dvayossattve khalvavinābhāvaḥ . ato'vinābhāva eva bhedaṃ sahopalaṃbhaṃ ca pradarśayatīti siddha eva nirṇayaḥ . vāco viglāpanamevetaratsarvam . ata eva na vayaṃ bhedābhedavādinaḥ . etadeva manasi nidhāya samanvayādhikaraṇe bhagava-dbhirbhāṣyakārairvistareṇādūṣi bhedābhedavādaḥ . etena etatsiddhāntasūkṣmasvarūpāparijñānamūlameva 'parasparaviruddha-bhedādipakṣatrayakakṣīkāreṇa kṣapaṇakapakṣanikṣiptam' iti sarvadarśanasaṃgrahakārasya śabdālaṅkāravacanamalaṅkāramātraṃ mantavyam . sarvairapi vivekibhiḥ prāmāṇikavyavahārāṇāmavaśyanirvāhyatve 'śāstraprathitamajahatāṃ ko'parādho'-tiriktaḥ?' (nāya.27) . adhikaṃ tatraiva draṣṭavyam .. 8 ..

evaṃ viśeṣaṇaviśeṣyabhāvādau bauddhairāpāditāmanyāmapyanupapattim anūdya pariharati - dharma ityādinā . prathamaṃ tanmatamanuvadati, uttarārdheṇa ca tannirākaroti . saviśeṣavādasya dharmadharmibhāve paryavasānāt, dharmadharmibhāvam

Page 6

code
Devanagari
download
content_copy
expand_less
tattvamuktākalāpaḥ
18

kaściddharmo'pi dharmī sphuṭamatimathane svānyanirvāhakatvaṃ
tanniṣkarṣaprayogeṣvapi bhavati punastasya dharmī viśeṣaḥ .. 9 ..

evaṃ dūṣayanti bauddhāḥ, tadanukāriṇaśca . 'ghaṭavat bhūtalam' ityādivyavahāre ghaṭabhūtalayoḥ viśeṣaṇaviśeṣyabhāvasya darśane'pi, apṛthaksiddhasthale sa vaktuṃ na śakyate, matuppratyayābhāvāt . ataśca pṛthaksiddhaviśeṣaṇasthalanyāyaḥ apṛthaksiddhasthale na vaktuṃ śakyaḥ . ataśca 'nīlo ghaṭaḥ' ityādāvubhayorabheda eva nyāyyaḥ . anyathā hi nīla padārthaḥ saviśeṣaṇakaḥ, uta nirviśeṣaṇakaḥ? iti vikalpe, ādye tadviśeṣaṇaṃ saviśeṣaṇakam, uta nirviśeṣaṇakam ? iti vikalpe, ādyapakṣe'navasthāyā durvāratvāt, dvitīyapakṣa evāśrayaṇīyaḥ . evañca nīlādāvapyevamevāṅgīkriyatāmiti, sarvaṃ vastu viśeṣaṇaśūnyameveti nirviśeṣavastusiddhiḥ evaṃ ghaṭādāvapi ghaṭatvādikaṃ nātiriktam . sudūraṃ gatvāpi 'bhakṣite'pi laśune na śānto vyādhiḥ' iti nyāyena nirviśeṣaṃ vastvaṅgīkartavyaṃ cet, ghaṭādireva nirviśeṣo'stu, lāghavāt . anyathā anavasthāpatteḥ . evañcāvinābhāvasthale sahopalaṃbhaniyamādabheda eva nyāyyaḥ . bhedavyavahārastu 'rāhośśiraḥ' itivat kalpanārūpa eva . tadetatsaṃgraheṇoktaṃ pūrvārdhana . dharmaḥ nidharmakaścet = ghaṭatvarūpaḥ dharmaḥ nirdharmakaḥ, sadharmako vā? yadi nirdharmakaḥ, tarhi saḥ ghaṭatvarūpadharmaḥ abhilāpādiyogyaḥ kathamiva bhavitā? nirdharmakasya vastunaḥ śabdena bodhanaṃ sarvathā na saṃbhavati; pravṛttinimittamantarā śabdasya pravṛttireva na saṃbhavati iti hi bhavatāṃ matam . yadi nirdharmako dharmaḥ śabdenābhilapituṃ śakyaḥ; tarhi tenaiva nyāyena dharmitvenābhimatamapi vastu, nirdharmakamapi śabdabodhyaṃ bhavatu . ataśca sarvamapi nirdharmakaṃ bhavitumarhati . anyena = atiriktena dharmeṇa yoge = saṃbandhe aṅgīkṛte, sa ca = so'pi dharmaḥ tathā = anyena dharmeṇa yuktaḥ bhavati iti avyavasthā = evaṃ rītyā avyavasthā durvārā . nirdharmakaṃ kimapi na bhavatīti, yadi tadarthaṃ dharmaḥ sadharmakaḥ iti ucyeta, tarhi ghaṭatvarūpe dharme dharmāntaramaṅgīkartavyam . tadā tacca dharmāntaraṃ punaḥ sadharmakameva vaktavyam, iti dharmakalpanāyā viśrāntyabhāvāt anavasthāprasaṅgaḥ . ataḥ dharma-dharmibhāvaḥ durnirūpaḥ. tataśca guṇaguṇibhāvasyāpi tanmūlakatvāt, so'pi durnirūpa iti guṇātiriktaḥ guṇī nāma na kaścidasti iti cet; na= nāyamākṣepo yuktaḥ . tarhi uktadoṣayoḥ kaḥ samādhiḥ? iti ceducyate - kaścidityādi . dharmo'pi kaścit ghaṭatvādiḥ dharmī = sadharmaka eva, nirdharmakaṃ vastu kiñcidapi nāstyeva jagati . ataśca 'dharmo nirdharmakaḥ, uta sadharmakaḥ?' iti vikalpayoḥ, dvitīya eva kalpaḥ siddhāntaḥ . tarhi anavasthāparihāraḥ kathamityatra sphuṭamityādi . atimathane = atisūkṣmapariśīlane svānyanirvāha-katvam = svaparanirvāhakatvaṃ dharmāṇām sphuṭam = spaṣṭaṃ jñāyetaiva ..

ayaṃ bhāvaḥ - gavādibhirapṛthaksiddhaḥ gotvādirūpo dharmaḥ parasparavyāvṛtto yadi na syāt, tarhi sarvavastūnāṃ sāṅkaryaprasaṅgaḥḥ . atassarvamapi vastu sadharmakameva . tāvatā nānavasthādidoṣaprasaṅgaḥ . gavāśvādivyavahāre hi gotvāśvatvādikaṃ vastuviśeṣaṇatayā bhāsata eva . gotvāśvatvādikaṃ na kevalaṃ gavāśvādimātravyāvartakam, api tu svayamapi parasparavyāvṛttameva svataḥ bhāsate; tayoḥ parasparamavyāvṛttatve, kathaṃ te gavāśvādivyāvartake bhavetām . ata eva 'jātyakhaṇḍopādhyatiriktānāṃ kiñcidrūpeṇaiva bhānam; jātyakhaṇḍopādhyostu svarūpata eva bhānam' iti

Page 7

code
Devanagari
download
content_copy
expand_less
19
jaḍadravyasaraḥ

niyamaḥ . ataḥ gavādivyavahāre, gotvādikaṃ svayaṃ aśvatvādivyāvṛttaṃ sat, gavādikamapi aśvādibhyo vyāvartayatīti na kācidanupapattiḥ . tadidamuktam svānyanirvāhakatvam ityanena . sarvānubhavasiddhasya kathamapahnava iti bhāvaḥ ..

nanu ! astvidaṃ gopadavyavahāre kathamapi . 'gotvam' iti vyavahāre gotvapadaṃ nirdharmabodhakam, uta sadharmabodhakam ? ādye nirdharmakavastusiddhiḥ . dvitīye anavasthā duvariti cet, tatrāha – tanniṣkarṣetyādi . tanniṣkarṣaprayogaḥ = dharmamātrabodhakapadaprayogaḥ . gotvamātrabodhakaṃ gotvādipadaṃ sarvasaṃmatameva . atastādṛśaṃ padaṃ niṣkarṣapadamityucyate . tatrāpi gotvādikaṃ sadharmakameva arthaṃ bodhayati . ko'sau dharma iti cet, gotvatva-meva . tarhānavasthāprasaṅga iti cet; gotvatvasyātiriktatve hi tathā . gotvatvaṃ hi gotve vidyamāno dharmaḥ . gotvaṃ hi gavetarāsamavetam, nikhilagosamavetam . ataśca gotvatvam = gavetarāsamavetatve sati nikhilagosama-vetatvam . evañca sakalagovyaktaya eva gotve viśeṣaṇatayā bhāsante . tathā ca gotve gavāṃ viśeṣaṇatvam, goṣu gotvaṃ viśeṣaṇam . tattadjñānayośca bhinnatvānnānyonyāśrayaḥ . tataśca gotvaṃ gaurvā saviśeṣameva vastu tattacchabdai-rabhidhīyata iti na kasyāpi śabdasya nirviśeṣavastuvācakatvamiti siddham . tadidamuktam - tasya dharmī viśeṣa iti . tasya = gotvasya dharmī = govyaktireva viśeṣaḥ = viśeṣaṇam = vyāvartakadharma ityarthaḥ..

nanu govyaktiviṣayakajñāne gotvaṃ viśeṣaṇatayā bhāsate . tadānīṃ tu gotvaṃ na gotvatvarūpeṇa bhāsate, kintu svarūpata eveti pūrvoktanyāyena yuktam . parantu gotvapadajanyagotvaviśeṣyakajñāne gavāṃ viśeṣaṇatayā bhānāṅgīkāre gavāṃ svarūpato bhānāsaṃbhavāt, tatra goṣu gotvasya bhānamavaśādvaktavyam . tataśca gotvaṃ viśeṣyatayā'pi bhāsate, viśeṣaṇatāvacchedakatayāpi bhāsata ityapi vaktavyam . evañca anyonyāśrayo'varjanīya iti cet; ucyate – govyaktīnāmanantatvena bhānāsaṃbhavena tāsāṃ prātisvikatayā bhānānapekṣaṇāt . ekagovyaktiniṣṭhatvena gotvabhānenāpi pratīternirvāhāt . ekasyā vyakteḥ tadvyaktitvena bhāne dharmāntarabhānānapekṣaṇāt . nānāvyaktibhāna evānugamārthaṃ jātyapekṣā, na tvekavyaktibhāne . gotvatvaṃ gavetarāvṛttittve sati nikhilagovṛttittvarūpam, nātiriktamiti vastusvarūpavivaraṇamātram, tattathaiva bhāsata iti na niyamaḥ . tena nānavasthādiḥ . kiñca śāstrīyatvādasya vyavahārasyādheyatātvādivat svarūparūpatve'pi na kaściddoṣaḥ ..

nanu 'gavi gotvaṃ vartate' iti vyavahāre gotvasyādhāratayā gorbhāne, tatra goḥ svarūpato bhānāsaṃbhavāt, gotvapuraskāreṇaiva bhānaṃ vaktavyam . evañcātra gotvavati gotvabhāne ādhārakoṭau gotvabhānāt svasya svādhāratva-prasaṅgo'nivārya eveti cet, tatra govyakteḥ tadvyaktitvenaiva bhānasyoktatvāt, gotvapuraskāreṇābhānānneyamāpattiḥ . ata eva niṣkarṣakaśabdo dvividhaḥ - viśeṣaṇamātrabodhanatātparyakaḥ, viśeṣyamātrabodhanatātparyakaśceti . ataḥ 'goṣu gotvaṃ vartate' iti vyavahāre govyaktīnāṃ bahūnāṃ bhānāt, tadvyaktitvena bahūnāṃ bhānāsaṃbhavāt gotvapuraskāreṇaiva bhānamāvaśyakamityapi na; vyaktīnāmapi vyaktitvenaivānugamāttathā bhānasaṃbhavāt . athavā gopadavācyatvenaiva govyaktīnāṃ bhānenaiva nirvāhānna doṣaḥ . tathāca gopadavācyeṣu gotvaṃ vartata ityarthaḥ ..

vastutastu-loke hānopādānādīnāṃ sarveṣāṃ vyavahārāṇāṃ vyaktyālambanatvena, jāteḥ pratyekaṃ vyavahārasyādarśānanneyamāśaṅkā . ata eva bhāṣāsu jātivācakapadameva nāsti . śāstre tu ete sarve kevalaṃ

Page 8

code
Devanagari
download
content_copy
expand_less
tattvamuktākalāpaḥ
20

śabdavikalpā eva, na vastusvarūpaviṣayā iti mantavyam . yathā 'bhūtale ghaṭaḥ' ityukte ghaṭe ādheyatā bhāsate . sā ca ghaṭarūpaiva, anyathā'navasthāprasaṅgaḥ. etatparihārāya teṣāmatiriktatvavarṇanaṃ tu vṛścikamukhādbhītasya sarpamukhapātatulyam . evaṃ ādheyatāyāḥ ghaṭarūpatve'pi 'ghaṭe ādheyatā vartate' iti vyavahaare ghaṭasya ādheyatāyāśca kevalaśabdakṛto bhedo bhāsate . ata etādṛśā eva śabdavikalpamātrarūpā ityavagantavyam ..

ata eva yogasūtre 'vikalpaḥ' na pramā, nāpi bhramaḥ, kintu tṛtīyo rāśirityuktam . tarhi bauddhoktaḥ caturvidho vikalpaḥ kimaṅgīkārya iti cet, na . anupadameva guṇaguṇibhāvasya sthāpitatvāt . anubhavaṃ parityajya śabdamātravardhane syādevāyaṃ vādaḥ . ata eva gotvapadasyopari punaḥ bhāvapratyayo na sādhuriti śābdikāḥ . tāvatā gotvameva nātiriktamiti nārthaḥ, kintu gotvatvaṃ nātiriktamityevārthaḥ . gotvapadameva lokavyavahāre na prayujyate cet, gotvatvapadaṃ ko vā prayuñjīta? ..

nanu yatra kutracidvyavahārasya śabdavikalparūpatve āvaśyake, sarvatrāpyete śabdavikalpā eva kuto na syuḥ iti cet, tadidaṃ vivāhaprasaṅge smaśānakathāprasaṅgāyitam . 'ātiṣṭhemimaśmānamaśmeva tvam sthirā bhava' iti bṛhaspatau mantraṃ paṭhati, 'are! kimucyate? 'bhasmāntaṃ śarīram' iti kilopaniṣaditi yadi kaścitpaṭhecet, kiṃ brūmastam ? bhagavāneka eva yogeśvaraḥ, tadanugrahaleśe satītare'pi . 'yogeśvaraḥ = kṛtsnasyoccāvacarūpeṇāva-sthitasya cetanācetanasya ca vastunaḥ ye ye svabhāvayogāḥ, teṣāṃ sarveṣāṃ yogānāmīśvaraḥ' iti bhagavadbhāṣyakārāḥ. yathedaṃ bhasmāntaṃ śarīram, tathaivedamamṛtatvasyāpi sādhanam . kasyāṃ kakṣyāyāṃ kimanusandheyam, kiyadanusandheyam? ityajñānādeva samaye cyavante prāyo vipaścito'pi . dharmadharmibhāvādiviṣaye'pīdamavadheyam . kutracidgauṇa-vyavahārānumatimātreṇa mukhyavyavahāra eva nāstīti na hyarthaḥ ..

kiñca lokavyavahāre hi pratyekaṃ jātivācakaṃ padameva nāsti . 'gotvam' ityanena samānārthakaṃ padaṃ kimasti bhāṣāsu ? 'vidyāvinayasaṃpanno brāhmaṇaḥ' 'gauḥ pūjyā' 'saṃpanno vrīhiḥ' ityādau hi govrīhi-brāhmaṇapadāni jātipradhānānītyucyante . gotve atiriktā jātirnāstīti kathanamātreṇa, ‘gavyapi gotvaṃ māstu' iti bhavetkim ? ata eva śāstre'pi 'gotvatvaṃ nāma gavetarāsamavetatve sati nikhilagosamavetatvam' ityatraiva vicāraḥ samāpanīyaḥ . ata eva 'bhāvapratyayāntānna bhāvapratyayaḥ' iti śābdikāḥ . gotvatvapade'pi 'gotve yadi gotvatvamatiriktaṃ syāt, tahyanavasthā syāt' ityāropātmakameva vaktavyam, na tu svarasataḥ . evamevādheya-tāyā ādheyasvarūpatvādikamapi . 'bhūtale ghaṭaḥ' ityetāvāneva lokavyavahāraḥ . ‘ghaṭaḥ ādheyaḥ' ityādikaṃ tu śāstra eva . 'ādheya' padasyaiva loke'prayoge 'ādheyatā' 'ādheyatātvam' ityādipadānāṃ kimu vaktavyam..

guṇaguṇibhāvāṅgīkāre saṃbandhānupapattibhītyā ghaṭabhūtalayordharmadharmibhāvo'pi kimapalanīyaḥ? 'ghaṭa-vadbhūtalam' itivat 'nīlarūpavān ghaṭaḥ' ityapi vyavahārassamānaḥ . nīlādipadānyeva guṇaguṇivācakāni, na tu rūpādipadāni . 'ānandī bhavati' (tai.ā.) iti vede'pi . saṃbandhānupapattyādikaṃ tatprakaraṇe parihriyate . na hyekatra śabdaḥ arthaśūnya ityetāvatā sarve śabdā arthaśūnyāḥ syuḥ, śūnyavādāvatārāt ..

Page 9

code
Devanagari
download
content_copy
expand_less
21
jaḍadravyasaraḥ

10.
[ādhārādheyabhāvasamarthanam]
tacchūnye tasya vṛttiḥ kathamiva ghaṭate? tadviśiṣṭe tu vṛttau
svādhāratvaprasaṅgastata iha na guṇo nāpi dharmītyayuktam .
---
vyatirivyarthaḥ. taïttirdharmimātre, na bhavati tata evāsya tacchūnyatā'to
noktau doṣau, svadhīvāgvihatiritarathā, tadvadanye'pi jalpāḥ .. 10 ..

nanu tarhi yogasūtre vikalpānāṃ pratyekagaṇanā kathamiti cet, yogasūtraṃ svaviṣaya eva pūrṇa pramāṇam, na tu pramāṇaprameyādau . etacchāstrasya pratyekaṃ vartamānatvāt . bauddhānāṃ vaidikānāṃ cātyantaṃ kalahe, tatsandhānārtha-prayāsaphalaiva tatra vikalpasya pratyekagaṇanā . ataśca 'ādheyatāvān' ityādiśāstrīyavyavahārāṇām aprāmāṇika-tvasya parihārārthameva tatra sūtre vikalpānāṃ pratyekatābhihitā . vyāsabhāṣyaṃ bhavatpratikūlaṃ dṛśyata iti cet, nāyaṃ vyāsaḥ bādarāyaṇa iti sarvasaṃmatam . guṇaguṇibhāvaviṣaye'styeva vivādo bahoḥ kālātpaṇḍitānām . lokavyavahārastu nirābādhastiṣṭhatyeva, tanmūlakaśśāstravyavahāro'pi . cetanacaitanyapadayoḥ paryāyatvaṃ ko vā brūyāt? nanu bhavanto'pi guṇaviṣaye vipratipadyanta eva kileti cet, vipratipattirvaiśeṣikaissaha' guṇānāṃ gaṇanādiviṣaye, na tu padārthaviṣaye . atassantyeva guṇā guṇyatiriktāḥ . adhikamupariṣṭāt .. 9 ..

dharmadharmiṇorbhede vṛttyanupapattimāśaṅkaya nirākaroti - tacchūnyetyādinā . 'nīlo ghaṭaḥ' ityādi-viśiṣṭabuddhau, kiṃ nailyaśūnye ghaṭe nailyaṃ vartate, uta nailyavati ghaṭe nailyaṃ vartata ityucyate ? ādye tacchūnye = nailyaśūnye ghaṭe tasya vṛttiḥ = nailyasya vṛttiḥ kathamiva ghaṭate? nailyaśūnye nailyaṃ kathaṃ syāt, vyāghātāt . dvitīye, tadviśiṣṭe vṛttau tu = nailyaviśiṣṭe ghaṭe nailyasya vṛttau tu, svādhāratvaprasaṅgaḥ = nailyasya nailyameva ādhāraḥ iti prasajyeta. ekasyaivādhāratvaṃ ādheyatvañca vyāhatameva . 'nailyaviśiṣṭe nailyaṃ vartate' ityucyamāna ādhārakoṭau nailyaṃ vartata iti, svasya svayamevādhāraḥ ityāyāti . tataḥ = tasmāt kāraṇāt iha-asmin vicāre, guṇaḥ na, nāpi dharmī = guṇī. kintu ekameva vartata iti . tadetannirākaroti - iti ayuktam = asamañjasam . evamapalāpaḥ na yujyate . kuta ityatrāha - tadvattiḥ dharmimātre iti . tadvṛttiḥ = dharmasya nailyādeḥ vartanam, na nailyaviśiṣṭe, nāpi nailyaśūnye, pūrvoktadoṣāt . kintu dharmimātre = ghaṭamātre . tata eva= tasmādeva hetoḥ asya = dharmiṇaḥ ghaṭādeḥ tacchūnyatā = nailyādiśūnyatā na bhavati . ataḥ uktau doṣau = kalpadvayoktau doṣau na bhavataḥ . itarathā = evamanaṅgīkāre svadhīvāgvihatiḥ = svadhīvihatiḥ = svānubhavavirodhaḥ, svavāgvihatiḥ = svavacanavirodhaśca dustyajau bhavetām . dharmadharmibhāvasāmānyasyaiva nirākaraṇe sarvairmūkaireva bhavitavyamiti pratibandīmāha - tadvaditi . anye = vṛttyanupapattyādayaḥ jalpāḥ api = vāgvilāsā api tadvat = svavāgvihatyādinirastāḥ ..

ayaṃ bhāvaḥ – evaṃ dharmadharmibhāvanirākaraṇaṃ kiṃ avinābhāvasthalamātre, uta sarvatrāpi? avinā-bhāvasthala eveti cet; evaṃ vikalpaḥ vinābhāvasthale'pi hi samānaḥ . tathāhi - 'ghaṭavat bhūtalam' ityādāvapi, ghaṭaśūnye bhūtale ghaṭo vartate, uta ghaṭaviśiṣṭe bhūtale ghaṭo vartate ? iti praśne, pakṣadvayamapi na .